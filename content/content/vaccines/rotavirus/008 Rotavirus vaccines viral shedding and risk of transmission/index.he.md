---
title: "Rotavirus vaccines: viral shedding and risk of transmission"
analyst: amantonio
article:
  type: article
  authors: Anderson
  year: 2008
  journal: Lancet Infect Dis
  link: http://www.ncbi.nlm.nih.gov/pubmed/18922486
  pubmed: 18922486
conditions:
- זיהום וירוס חיסון
---

- החיסון הראשון נגד נגיף הרוטה (Rotashield) אושר ב-1998 וכלל 4 זנים של הנגיף. בשנת 1999 בוצע בו ריקול כי [נמצא](https://www.ncbi.nlm.nih.gov/pubmed/11207352) קשר בינו לבין התפשלות מעיים. [התפשלות מעיים](https://he.wikipedia.org/wiki/התפשלות_מעיים) (intussusception) היא מצב בו חלק מהמעי מתקפל לתוך עצמו, בדומה לטלסקופ.
- הציבור לא מוכן להשלים אפילו עם סיכון קטן לתופעות לוואי, אפילו עם סיכון נמוך כמו 1:10,000.
- בשנת 1998 אושר החיסון רוטריקס (GSK). החיסון מכיל זן רוטה אחד. זן הנגיף שבודד מילד חולה [הוחלש](https://www.ncbi.nlm.nih.gov/pubmed/9607059) ע"י 33 מעברים סדרתיים דרך תאי כליות של קופים ירוקים. הזן החיסוני מתרבה היטב במעיים של בני אדם.
- בשנת 1996 אושר חיסון רוטטק (Merck). החיסון מכיל 5 זנים (לחברינו פול אופיט [שייכים](https://patents.justia.com/inventor/paul-offit) 4 פטנטים לחיסון הזה). בניגוד לחיסונים אחרים, רוטטק אינו חיסון מוחלש אלה *רה-אסורטנטי*.
הגנום של נגיף הרוטה מורכב מ-11 מקטעים של חומצה ריבונוקלאית (RNA). בזנים החיסוניים של רוטטק חלק מהמקטעים האלה מוחלפים ממקטעים של נגיף רוטה אנושי למקטעים של נגיף רוטה של בקר. חיסונים שבהם מספר מקטעי RNA מוחלפים במקטעים של נגיף מבעל חיים נקראים חיסונים רה-אסורטנטיים.
בחיסון רוטטק 4 הסרוטיפים הנפוצים (G1-G4) משולבים עם סרוטיפ P האופייני לבקר. הסרוטיפ החמישי מורכב מסרוטיפ G של בקר משולב עם סרוטיפ P אנושי. 3 מתוך 5 הסרוטיפים האלה [מורכבים](https://www.ncbi.nlm.nih.gov/pubmed/23249230) ממקטע אחד אנושי ו-10 מקטעים נגיף מבקר. השניים הנוספים מורכבים משני מקטעים אנושיים ומ-9 מקטעים של רוטה בקרי. נגיף כזה לא מתרבה טוב במעי האנושי, ולכן רוטטק מכיל פי 100 חלקי נגיף מאשר רוטריקס.
גם חיסון הרוטה הראשון (Rotashield) היה רה-אסורטנטי, אך בו נעשה שימוש במקטעי נגיף של קופים.
החיסון מכיל פוליסורבט 80 ונסיוב עגל עוברי.
בניסויים הקליניים של שני החיסונים נעשה שימוש בהרכב החיסון ללא האנטיגן בתור פלסבו ([[1]](https://www.ncbi.nlm.nih.gov/pubmed/16621194/), [[2]](https://www.ncbi.nlm.nih.gov/pubmed/16394298)).

*הפרשת הנגיף (shedding)*
- בזמן הניסויים הקליניים של Rotashield, החלו לגלות את הזנים החיסוניים בצואה של מי שקיבל "פלסבו" שנה אחרי תחילת הניסויים והפסיקו לגלות 100 ימים אחרי סיום הניסויים, מה שמעיד על קיום "מאגר ציבורי" של הנגיף החיסוני.
- בניסויים הקליניים של רוטריקס נמצא ש- 50-80% מהתינוקות מפרישים את הנגיף אחרי קבלת המנה הראשונה. בניסויים שנערכו בסינגפור נמצא כי 80% מהתינוקות מפרישים את הנגיף ביום השביעי אחרי החיסון, ו-20% ממשיכים להפריש אותו גם כעבור חודש אחרי החיסון. במחקר ברפובליקה הדומיניקנית [נמצא](https://www.ncbi.nlm.nih.gov/pubmed/22008819/) כי 19% מתאומים שלא חוסנו נדבקו בזן החיסון מאחיהם שחוסנו.
- 13% מהתינוקות מפרישים את הזן החיסוני של הנגיף אחרי המנה הראשונה של רוטטק.[כאן](https://www.ncbi.nlm.nih.gov/pubmed/21477676) מדווח כי 21% מהמחוסנים ברוטטק מפרישים את הנגיף לאחר החיסון, ואילו [כאן](https://www.ncbi.nlm.nih.gov/pubmed/29149283) מדווח ש-87% מפרישים את הנגיף. [כאן](https://www.ncbi.nlm.nih.gov/pubmed/21856359/) מדווח כי 53% מהפגים מפרישים את הנגיף אחרי חיסון הרוטטק.
- הפרשת הנגיף החיסוני והתפשטותו נחשבות לתופעות לוואי לא רצויות. אבל לתופעה הזו יש גם תועלת פוטנציאלית. ההדבקה של הלא-מחוסנים תעניק להם חסינות, כמו במקרה של חיסון פוליו מוחלש. התועלת תהיה משמעותית במיוחד במדינות המתפתחות שבהן ההיקף החיסוני הוא נמוך, התמותה גבוהה ואין מדוכאי חיסון רבים. כמובן שבמדינות המפותחות (שבהן התמותה נמוכה, יש הרבה מדוכאי חיסון ורוב הציבור מעדף להימנע מסיכונים) הפרשת הנגיף יכולה להיתפס כתופעת לוואי לא רצויה.
- בגרם אחד של צואת ילד שנדבק ברוטה יש 100 מיליארד חלקיקי וירוס. על מנת להדבק מספיקים 10 חלקיקים בלבד. לכן מבוגרים שמחליפים חיתולים לתינוקות מסכנים את עצמם בהדבקה. אנשים מדוכאי חיסון צריכים להימנע מלהחליף חיתולים לתינוק שחוסן, במיוחד בפרק הזמן של שבועיים אחרי רוטטק ו-4 שבועות אחרי רוטריקס.
