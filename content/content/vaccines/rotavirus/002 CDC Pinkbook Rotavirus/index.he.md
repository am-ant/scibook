---
title: "CDC Pinkbook Rotavirus"
analyst: amantonio
article:
  type: cdc
  link: https://www.cdc.gov/vaccines/pubs/pinkbook/rota.html
---

נגיף הרוטה זוהה בשנת 1973 וקיבל את שמו בשל צורתו החיצונית הדומה לגלגל.
הנגיף הזה הוא הגורם המשמעותי ביותר של דלקת מעיים זיהומית בתינוקות ובילדים. ההדבקה בו מתרחשת במחזור צואה-פה.
ההדבקה הראשונה אחרי גיל 3 חודשים היא בדרך כלל הקשה ביותר. הזיהום יכול להיות נטול תסמינים, יכול לגרום לשלשול קל ויכול לגרום גם לשלשול חריף, המלווה בחום גבוה והקאות. התסמינים בדרך כלל נעלמים אחרי 3-7 ימים. התסמינים הללו יכולים להיגרם ע"י מגוון פתוגנים נוספים, ולכן לאימות נגיף הרוטה נדרשת בדיקת מעבדה.
בתנאי אקלים מתונים הזיהום נפוץ יותר בחורף ובסתיו.
נכון להיום קיימים שני חיסונים נגד נגיף הרוטה הניתנים בטיפות דרך הפה: רוטטק ורוטריקס. חיסון הרוטטק ניתן בשלוש מנות (בגילאי חודשיים, 4 ו-6 חודשים), ואילו הרוטריקס ניתן בשתי מנות (בגילאי חודשיים ו-4 חודשים). את המנה הראשונה אסור לתת בגיל מאוחר יותר מ-4 שבועות, ואת המנה האחרונה אסור לתת אחרי גיל 8 חודשים.
יעילות החיסונים ההתחלתית כנגד הסרוטיפים הכלולים בהם היא 74-98%. לא ידוע מהו משך ההגנה שחיסונים אלה מספקים.
יעילות ובטיחות של מתן יותר ממנת חיסון אחת באותה העת לא נחקרו, ולפיכך אם התינוק יורק או מקיא את החיסון לא מומלץ לתת לו מנה נוספת.
בניסויים הקליניים של רוטטק נצפו בשבוע שלאחר החיסון תופעות של שלשולים והקאות בשכיחות גבוהה יותר במחוסנים בהשוואה לקבוצת הביקורת. במשך 42 ימים לאחר החיסון המחוסנים סבלו בשכיחות גבוהה יותר משלשולים, הקאות, דלקת אוזן תיכונה, דלקת הנגע ועווית סימפונות (ברונכוספזם).
המחוסנים ברוטריקס סבלו ב-7 הימים הראשונים משיעול ונזלת, ובחודש שלאחר החיסון מעצבנות ומגזים בשכיחויות גבוהות יותר ביחס לקבוצת הביקורת.
