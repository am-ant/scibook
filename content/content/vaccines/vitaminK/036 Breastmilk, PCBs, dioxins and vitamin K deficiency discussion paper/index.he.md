---
title: "Breastmilk, PCBs, dioxins and vitamin K deficiency: discussion paper"
analyst: amantonio
article:
  type: article
  authors: Koppe
  year: 1989
  magazine: J R Soc Med
  link: https://www.ncbi.nlm.nih.gov/pmc/articles/PMC1292208/
  pubmed: PMC1292208
countries:
- הולנד
---

הסוג המאוחר של VKDB הוא מחלה חדשה שהוגדרה ב-1985 ונצפית רק בתינוקות על הנקה בלעדית. במדינות המפותחות חלב אם מזוהם [בביפנילים עתירי כלור](https://he.wikipedia.org/wiki/PCB), [הנגזרות הכלורידיות של dibenzo–p–dioxin](https://he.wikipedia.org/wiki/דיאוקסין) ודיבנזופורנים הרב כלוריים (או: חומרים כימיים שמקורם בתעשיות מודרניות שמוצאים את דרכם לדברי מזון).
חומרים קסנוביוטיים אלה נתגלו בחלב אם של נשים הולנדיות ולאישא שהיגרה מסורינאם לפני 15 שנה, אך לא אצל אישה שהיגרה מסורינאם לאחרונה. ידוע שהחומרים האלו גורמים להגדלת כבד, שחמת כבד, הגדלת זמן קרישת דם ותופעות נוספות. תסמינים קליניים בתינוקות שניזונו בחלב אם מזוהם כללו האטה בגדילה, היקף ראש קטן, [צמיחת יתר של שיער גוף](https://he.wikipedia.org/wiki/הירסוטיזם), עייפות, אנורקסיה, כאבי בטן, בחילות ואקזמה.
בקופים שקיבלו מינון גבוה של החומרים האלה נצפו תופעות של כבד שומני, ניוון לבלב ודימומי מעיים. דימומים בלב נצפים במיליוני אפרוחים שמתים ממזון מזוהם. בעכברים נצפים שפה שסועה, דימומים ובצקות.
המחברים בדקו ריכוזי דיאוקסינים בחלב אם של 14 נשים. הריכוזים היו גבוהים משמעותית ל-4 מהן שהתינוקות שלהן סבלו מדימומים, מאשר ל-10 הנשים האחרות. המחברים סבורים כי כנראה קיים קשר סיבתי בין החומרים האלו לבין VKDB מאוחר. כנראה שהחומרים קסנוביוטיים אלה קשורים גם לצהבת ילודים מתמשכת. עוד: [[1]](https://www.researchgate.net/publication/272437172_Findings_on_prenatal_lactational_and_later_childhood_exposure_to_dioxins_and_dioxin-like_compounds_a_review_of_the_Amsterdam-Zaandam_cohort_1987-2005) [[2]](https://www.tandfonline.com/doi/abs/10.1080/10934529409376072)
