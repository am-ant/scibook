---
title: "Vitamin K in neonates: facts and myths"
analyst: amantonio
article:
  type: article
  authors: Lippi
  year: 2011
  journal: Blood Transfus
  link: https://www.ncbi.nlm.nih.gov/pmc/articles/PMC3021393
  pubmed: PMC3021393
---

ויטמין K נתגלה בתחילת שנות השלושים, כאשר ביוכימאי דני גילה כי תרנגולות שקיבלו מזון דל בשומנים ובכולסטרול פיתחו דימומים תת-עוריים ותת-שריריים. הויטמין סומן ע"י האות K, מהמילה קרישיות (בשפה הדנית – koagulation).
ישנן מספר צורות של הויטמין. ויטמין K1 נמצא בירקות ירוקים כמו תרד, לפת, סוגים שונים של כרוב, בפירות מסוימים (אבוקדו, בננות, קיווי) ובשמנים צמחיים מסוימים. ויטמין K2 מיוצר ע"י סוגים רבים של חיידקי מעיים, אבל ככל הנראה זהו לא מקור משמעותי שלו.
על פי המכון הלאומי לרפואה (IOM האמריקאי) המינון המומלץ של הויטמין הוא 120 מק"ג לגברים ו-90 מק"ג לנשים. המינון המומלץ באירופה נמוך מזה משמעותית.
המינון המומלץ לתינוקות הוא 2 מק"ג ליום. חלב אם מכיל 1-4 מק"ג ויטמין K לליטר.
מבדילים בין שלושה סוגים של ליקוי דימום VKDB:
1) *מוקדם* – ביממה שאחרי הלידה. קורה כמעט באופן בלעדי בתינוקות לאימהות שנטלו תרופות המדכאות ספיגה של ויטמין K (תרופות לטיפול בפירכוסים, שחפת, סוגים מסוימים של [אנטיביוטיקה](https://www.ncbi.nlm.nih.gov/pubmed/2276882) וכו'). כ-6-12% מהתינוקות לאימהות שנטלו את התרופות האלה סובלים מהסוג הזה ומהלך המחלה בדרך כלל חמור.
2) *קלאסי* – יממה עד 7 ימים אחרי הלידה. סוג זה מקושר לחוסרים בתזונה. לפי הנתונים הישנים סובלים ממנו 0.25-1.5% מהילודים ועל פי נתונים מעודכנים – 0-0.44%. בדרך כלל עובר ללא סיבוכים ומתבטא בדימום מהתבור וכן אחרי ברית מילה או זריקות.
3) *מאוחר* – שבועיים עד 12 שבועות אחרי הלידה. מזוהה עם הנקה בלעדית (כי לתמ"ל מתספים ויטמין K) וגם [לתת-ספיגה](https://www.ncbi.nlm.nih.gov/pmc/articles/PMC4862383) של הויטמין עקב מחלות כבד. התחלואה בקרב התינוקות הניזונים מחלב אם בלבד ושלא קיבלו תיסוף של הויטמין K היא 1 ל-15 עד 20 אלף. מהלך המחלה קשה (20% תמותה ופגיעות נוירולוגיות תדירות)

הפרדוקס הבולט בקרישת דם של תינוקות הוא שמבחני קרישה לא מצביעים על דימום. כיום ברור לנו שהפיזיולוגיה של קרישת דם בתינוקות שונה מהותית מזו בילדים ומבוגרים. מחקרים בבני אדם ובבעלי חיים מראים שטווחי מקדמי קרישיות בתינוקות שונים מהמבוגרים כמותית אך לא איכותית. [[1]](https://www.ncbi.nlm.nih.gov/pubmed/18175287) [[2]](https://www.ncbi.nlm.nih.gov/pubmed/17510751)
מערכת קרישת דם מתפתחת באופן מלא בגיל 3-6 חודשים. לכן חשוב להכיר בכך שההבדלים בין מבוגרים לתינוקות הם כנראה פיזיולוגיים, ולא תמיד מצביעים על פתולוגיה.
ויטמין K במתן פומי וגם בזריקה מגן מפני הסוג הקלאסי של VKDB. עם זאת מנה אחת במתן פומי לא תמיד מגנה מפני הסוג המאוחר.
