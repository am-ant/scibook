---
analyst: amantonio
---

מינון בנזיל אלכוהול שהורג מחצית מהעכברים שנטלו אותו [הוא](http://www.sciencedirect.com/science/article/pii/0041008X71903152) 0.48 גרם לק"ג משקל גוף (כוהל רגיל רעיל פי 4 פחות מבנזיל אלכוהול). הבקבוקון של Hospira [מכיל](https://dailymed.nlm.nih.gov/dailymed/getFile.cfm?setid=e8808230-2c44-44c6-8cab-8f29b6b34051&type=pdf&name=e8808230-2c44-44c6-8cab-8f29b6b34051) 9 מ"ג של בנזיל אלכוהול על 2 מ"ג של הויטמין K. זה מהווה כ-0.7% (כ-3 מ"ג לק"ג משקל גוף) מהמינון החצי-קטלני לילוד.
ויקיפדיה [מודיעה](https://en.wikipedia.org/wiki/Benzyl_alcohol) כי:
1) בנזיל אלכוהול רעיל מאוד לעיניים. חשיפת העין לנזיל אלכוהול גורמת במקרים רבים לנמק של הקרנית.
2) בנזיל אלכוהול רעיל מאוד לילודים. הוא גורם למחלה הקרויה [Gasping syndrome](http://medical-dictionary.thefreedictionary.com/Gasping+Syndrome). זאת מחלה שכבר לא קיימת כיום והיא נגרמה מכך שעד שנות ה-80 השתמשו בבנזיל אלכוהול כדי לנקות את הילודים. חלקם נחנקו ומתו מהטיפול הזה. [המינון](http://www.nejm.org/doi/full/10.1056/NEJM198211253072206) המספיק להתפתחות המחלה הזאת הוא 99 מ"ג לק"ג.
העובדה שבנזיל אלכוהול הינו רעיל לבעלי חיים הייתה [ידועה](https://www.sciencedirect.com/science/article/pii/0041008X71903152) לכל המאוחר בתחילת שנות ה-70. זה לא מנע את [השימוש](http://www.nejm.org/doi/full/10.1056/NEJM198211253072206) בו ללא מגבלות בילודים ופגים עד תחילת שנות ה-80, אז הוכיחו כי הוא מסוכן לא רק לכלבים וחתולים אלא גם לתינוקות. אבל אפילו העובדה הזאת לא עצרה את השימוש בבנזיל אלכוהול בזריקות של הויטמין K ביום הלידה. 
