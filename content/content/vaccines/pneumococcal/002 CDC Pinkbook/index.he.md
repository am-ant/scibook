---
title: "CDC Pinkbook"
analyst: amantonio
article:
  type: cdc
  link: https://www.cdc.gov/vaccines/pubs/pinkbook/pneumo.html
---

פנאומוקוק (Streptococcus pneumoniae) נמצא בלוע האף של 5%-90% מאנשים בריאים. בקרב תלמידי בתי ספר החיידק נמצא אצל 20%-60%, בקרב חיילים – אצל 50%-60%, ובקרב מבוגרים שאינם הורים – אצל 5%-10%. הקשר בין נשאות של פנאומוקוק לבין חסינות טבעית מפניו לא נחקר בצורה טובה.
הפנאומוקוק יכול לגרום לדלקת ריאות, זיהום דם חיידקי ודלקת קרום המוח. סטטיסטיקה מדויקת של תחלואה במחלות הנגרמות ע"י הפנאומוקוק לא מתנהלת, אך לפי הערכות מדי שנה חולים בארה"ב 400,000 איש בדלקת ריאות פנאומוקוקית (שיעור תמותה 5%-7%), 12,000 איש בזיהום דם חיידקי (שיעור תמותה - 20%, ובקרב קשישים - 60%), ו-3000-6000 בדלקת קרום המוח (שיעור תמותה 8% בקרב הילדים ו-22% בקרב בוגרים).
גורמי הסיכון לזיהום פנאומוקוק פולשני כוללים עישון, לוקמיה, HIV ומצבים מדכאי חיסון אחרים, כריתת טחול, שתלים קוכליאריים, אי-ספיקת כליות, מחלות כבד ומחלות כרוניות אחרות. הסיכון לזיהום פולשני גבוה יותר בתושבי אלסקה האבוריג'נים, אפרו-אמריקאים ושבטים אינדיאניים מסוימים.
עם הירידה בתחלואת Hib הפנאומוקוק הפך בארה"ב לסיבה העיקרית של דלקת קרום המוח חיידקית בילדים מתחת לגיל 5.
קיימים 92 סרוטיפים של הפנאומוקוק. עשרת הסרוטיפים הנפוצים ביותר גורמים ל-62% של זיהומים פולשניים.
החיסון המצומד הראשון נגד פנאומוקוק אושר בשנת 2000 וכלל 7 סרוטיפים (פרבנר / PCV7). בשנת 2010 אושר חיסון נגד 13 סרוטיפים (פרבנר 13 / PCV13). קיים גם חיסון פוליסכרידי נגד 23 סרוטיפים שאושר ב-1983 וכיום ניתן לקשישים. הוצב יעד להגיע להיקף חיסוני של 90% בקרב קשישים לקראת 2020. מנה של PCV13 מומלצת גם לקשישים, אך ב-2018 הייתה כוונה לשקול מחדש את ההמלצה.
העמידות של פנאומוקוק לפניצילין וסוגי אנטיביוטיקה אחרים הייתה נפוצה מאוד. לאחר תחילת התחסנות ב-PCV7 העמידות קטנה אך לאחר מכן גדלה שוב. בשנת 2008 ההגדרה של עמידות לפניצילין שונתה וכיום רוב הסרוטיפים מוגדרים כניתנים לטיפול ע"י פניצילין. הסתבר שעמידות קלינית שונה מעמידות in vitro.
החיסונים [מכילים](https://www.cdc.gov/vaccines/pubs/pinkbook/downloads/appendices/B/excipient-table-2.pdf) אלומיניום ופוליסורבט 80. ניתנים בדרך כלל בגילאי חודשיים, 4, 6 ו-12 חודשים.
