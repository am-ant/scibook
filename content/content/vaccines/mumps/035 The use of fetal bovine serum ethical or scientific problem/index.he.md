---
title: "The use of fetal bovine serum: ethical or scientific problem?"
analyst: amantonio
header: 'נסיוב עגל עוברי'
article:
  type: article
  authors: Jochems
  year: 2002
  magazine: Altern Lab Anim
  link: https://www.ncbi.nlm.nih.gov/pubmed/11971757
  pubmed: 11971757
drugs:
- MMR חיסון
- Fetal bovine serum
---

אחד [מרכיבי](https://www.cdc.gov/vaccines/pubs/pinkbook/downloads/appendices/B/excipient-table-2.pdf) ה-MMR (וכן של מספר חיסונים נוספים) הוא [נסיוב עגל עוברי](https://en.wikipedia.org/wiki/Fetal_bovine_serum). תאים שבהם מגדלים את הנגיפים צריכים להתרבות, ולשם כך הם זקוקים למצע גידול מזין, המכיל הורמונים, פקטורי גדילה, חלבונים, חומצות אמינו, ויטמינים וכו'. בתור מצע גידול שכזה נעשה שימוש בנסיוב עגל עוברי.
רצוי שהנסיוב יהיה סטרילי, ולכן לצורך ייצורו משתמשים בדם עוברים של בקר ולא בדם של בקר בוגר. בתהליך היצור הורגים פרה הריונית ומוציאים את רחמה. לאחר מכן מוציאים את העובר מתוך הרחם, חותכים את חבל התבור ומחטאים. אחרי זה דוקרים לעובר את הלב ומנקזים את הדם. לפעמים משתמשים לכך במשאבה ולפעמים בעיסוי. לאחר מכן הדם נקרש ובעזרת צנטריפוגות מבודדים ממנו טסיות דם וגורמי קרישה. מה שנשאר בסוף התהליך הוא הנסיוב.
נסיוב עגל עוברי יכול להכיל בנוסף גם נגיפים, חיידקים, פטריות, שמרים, מיקופלסמה, אנדוטוקסינים ויתכן גם [פריונים](https://he.wikipedia.org/wiki/פריון_(חלבון)). רבים מהרכיבים של נסיוב עגל עוברי טרם זוהו, ותפקידם של רבים מאלה שכן זוהו – לא ידוע.
מעובר בן 3 חודשים מופקים כ-150 מ"ל של נסיוב, מעובר בן 6 חודשים – 350 מ"ל, ומעובר בן 9 חודשים – 550 מ"ל (הריון של פרה נמשך 9 חודשים). היקף השוק העולמי של נסיוב עגל עוברי מהווה 500,000 ליטרים בשנה, ולהפקתו דרושות כ-2 מיליון פרות בהריון (נכון להיום [משתמשים](https://www.invitria.com/cell-culture-products-types/serum/) כבר ב-700,000 ליטרים בשנה).

לאחר מכן מחברי המאמר סוקרים ספרות בנושא האם העובר סובל בזמן דקירת הלב ושאיבת דמו.
מכיוון שעובר שניתק משליה סובל ממחסור חמור בחמצן, ייתכן וזה גורם לכך שהאיתות לכאבים לא מועבר למוח והעובר לא סובל.
אבל מסתבר שבניגוד לארנבים מבוגרים שמתים כעבור דקה וחצי ללא חמצן, ארנבים פגים חיים ללא חמצן 44 דקות. זה קורה כי עוברים וילודים מפצים על מחסור בחמצן ע"י חילוף חומרים אנארובי. בנוסף מוח של עובר צורך הרבה פחות חמצן מאשר מוח של פרט בוגר. תמונה דומה נצפית גם בסוגי חיות אחרים, אבל דווקא עגלים מעולם לא נחקרו.
רק לאחרונה המדע החל לעסוק בשאלה האם עוברים של יונקים סובלים מכאב. רק לפני עשור היה מקובל להניח שתינוקות רגישים לכאב פחות ממבוגרים, לכן ניתוחים בפגים וילודים נעשו ללא הרדמה. היום מקובלת העמדה שעובר אנושי יכול לחוות כאבים החל מהשבוע ה-24, ויכול לסבול החל מהשבוע ה-11 מתחילת ההריון. יתרה מזאת, עוברים וילודים רגישים לכאב יותר ממבוגרים כי מנגנון התמודדות עם כאב פיזיולוגי עדיין [לא מפותח](https://en.wikipedia.org/wiki/Nociception) אצלם. לכן העובר יכול לחוות כאב אפילו אם רק נוגעים בו.
מסקנת המחברים היא שבזמן דקירת הלב נצפית בעובר פעילות מוחית רגילה, הוא חווה כאב וסובל תוך כדי ניקוז הדם, ויתכן שגם אחרי התהליך, עד שהוא נפטר.
לאחר מכן המחברים דנים בשאלה האם ניתן לבצע הרדמה בעובר כדי שלא יסבול. יש הסוברים שהמחסור בחמצן כשלעצמו מבצע תפקיד של הרדמה, אבל לא כך הדבר. מאידך, עוברים וילודים של יונקים לא סופגים תרופות בצורה טובה. מה גם שהנוכחות עצמה של התרופות הללו בנסיוב אינה רצויה. גם הלם חשמלי לא מתאים כי הוא גורם לדום לב. המחברים סבורים כי בורג שינעץ למוח במקום הנכון יוביל למוות מוחי של העובר.
יש יצרנים הטוענים כי הם ממיתים את העובר לפני שמנקזים את דמו. אבל זהו שקר כי הדם נקרש מיד אחרי המוות, וכדי לנקזו העובר חייב להיות חי.
המחברים מסכמים כי תהליך הפקת נסיוב עגל עוברי אכזרי ולא אנושי.
