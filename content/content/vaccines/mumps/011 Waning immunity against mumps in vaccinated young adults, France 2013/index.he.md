---
title: "Waning immunity against mumps in vaccinated young adults, France 2013"
analyst: amantonio
article:
  type: article
  authors: Vygen
  year: 2016
  journal: Euro Surveill
  link: https://www.ncbi.nlm.nih.gov/pubmed/26987576
  pubmed: 26987576
diseases:
- Orchitis
- דלקת קרום המוח
- דלקת הלבלב
- דלקת המוח
drugs:
- MMR חיסון
countries:
- צרפת
---

ב-2013 בצרפת נרשמו 15 התפרצויות חזרת. 72% מהחולים חוסנו בשתי מנות. יעילות החיסון עמדה על 49% עבור מנה אחת ועל 55% עבור שתי מנות.
מבין אלה שחוסנו במנה אחת, עם כל שנה שחלפה לאחר החיסון הסיכון לחלות בחזרת עלה ב-7%.
מבין אלה שחוסנו בשתי מנות, עם כל שנה שחלפה לאחר החיסון הסיכון לחלות בחזרת עלה ב-10%.
חמישה גברים סבלו מדלקת אשך. אחד מהם לא היה מחוסן, שניים חוסנו במנה אחת ועוד שניים חוסנו בשתי מנות.
חזרת היא מחלה קלה שעוברת מעצמה, אבל לפעמים גורמת לסיבוכים קשים כמו דלקת אשך, דלקת קרום המוח, דלקת הלבלב או דלקת המוח, במיוחד בקרב המבוגרים. המבוגרים סובלים מסיבוכי חזרת לעיתים קרובות יותר, וחומרת הסיבוכים האלה גבוהה יותר מאשר אצל ילדים. במיוחד מבין המבוגרים הלא מחוסנים.
גם במדינות אחרות נרשמות התפרצויות חזרת. הסיבה לכך היא ירידה ביעילות החיסון ובהיעדר חשיפה טבעית לחזרת. ייתכן וסיבות נוספות להתפרצויות הן יעילות התחלתית מוגזמת, היקף חיסוני לא מספיק או זן חזרת שעמיד בפני החיסון.
התפרצויות חזרת בקרב המחוסנים והירידה ביעילות החיסון גורמות לשקול מתן מנה שלישית של החיסון. ניסוי עם מנת חיסון שלישית נערך בארה"ב בזמן התפרצויות בשנים 2009 ו-2010. בשני המקרים ההתפרצות נעצרה תוך מספר שבועות אחרי מבצעי החיסון. אבל התפרצויות תמיד נעצרות ולא ניתן לטעון בוודאות שזה קשור למבצעי החיסונים. אף על פי כן הניסוי המדובר כמו גם ניסויים אחרים מרמז שמנת חיסון שלישית היא רעיון לא רע. במבצעי החיסון בארה"ב נצפתה כמות לא גבוהה של תופעות לוואי.
בהולנד שקלו לכלול מנה שלישית של MMR בתוכנית החיסונים הלאומית אך ויתרו על הרעיון כי ראשית, סיבוכים של חזרת הינם נדירים ושנית, ספק רב שהיקף חיסוני בקרב מבוגרים יהיה מספק.
התפרצויות חזרת בקרב המחוסנים, כמו גם המחקר הזה גרמו לכך שמשרד הבריאות בצרפת הוציא המלצה לחסן במנה שלישית בזמן התפרצויות. למרות שאין לדעת אם החיסון יעיל למי שכבר נדבק בנגיף, ייתכן והחיסון יקצר את תקופת ההדבקה במחוסנים.
במחקר ההולנדי נמצא כי בזמן ההתפרצויות כשני שליש מהחולים כלל לא מגלים תסמינים קליניים. תפקיד החולים האסימפטומטיים בהעברת המחלה נותר לא ידוע.
ביצוע מעקב בצרפת ואולי במדינות אחרות שיאמצו את ההמלצה הזו יעזור לקבוע האם מנה שלישית של ה-MMR יעילה בזמן התפרצויות.
