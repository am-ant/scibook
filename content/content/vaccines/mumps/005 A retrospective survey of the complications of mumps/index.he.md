---
title: "A retrospective survey of the complications of mumps"
analyst: amantonio
article:
  type: article
  year: 1974
  journal: J R Coll Gen Pract
  link: https://www.ncbi.nlm.nih.gov/pmc/articles/PMC2157395
  pubmed: PMC2157395
diseases:
- Orchitis
- דלקת קרום המוח
countries:
- בריטניה
---

כאן מנותחים 2,482 מקרי אישפוז כתוצאה מחזרת בין 1958 ל-1969 ב-16 בתי חולים באנגליה. אלה היוו את רוב מקרי החזרת במדינה שהצריכו אישפוז באותה התקופה. מחצית מהחולים היו מעל גיל 15. 42% סבלו מסיבוכים. שלושה חולים נפטרו, אבל מתוכם שניים סבלו ממחלות קשות וייתכן שלחזרת לא היה קשר למותם, ואילו השלישי כנראה לא חלה כלל בחזרת.
הסיבוך היחיד שייתכן ונותר בלתי הפיך מבין המקרים האלה, הוא חרשות בקרב חמישה מהחולים, מתוכם ארבעה מבוגרים. דלקת קרום המוח היא תופעה כה תדירה בחולי חזרת שיש הסוברים כי היא לא צריכה להיחשב לסיבוך אלה לחלק אינטגרלי ממהלך המחלה. בכל מקרה קיים קונצנזוס לגבי העובדה שדלקת קרום המוח כתוצאה מחזרת אינה מסוכנת ולא גורמת לתופעות ארוכות תווך ברוב המקרים. המחקר הנוכחי מאמת את הטענה הזאת.
החשש הגדול יותר בדרך כלל הוא מדלקת אשך. קיים פחד נפוץ מפני עקרות כתוצאה ממנה, אף שההסתברות שלה מוערכת יתר על המידה. אף שלא ניתן לשלול עקרות, במחקר רטרוספקטיבי לא גדול לא נמצאו מקרים כאלה.
המחברים מסכמים כי אין צורך בביצוע חיסון המוני נגד חזרת. יתכן ויש טעם לחסן בני-עשרה שהגיעו לבגרות מינית לפני כניסתם למסגרות כמו פנימיות או שירות צבאי, אבל גם אז יש לזכור ש-90% מהבנים כבר חלו בחזרת לפני גיל 14, ולכן יש לבצע בדיקת נוגדנים ולחסן רק את אלה שאין להם נוגדנים.
