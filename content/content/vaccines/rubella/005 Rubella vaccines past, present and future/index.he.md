---
title: "Rubella vaccines: past, present and future"
analyst: amantonio
article:
  type: article
  authors: Best
  year: 1991
  magazine: Epidemiol Infect
  link: https://www.ncbi.nlm.nih.gov/pmc/articles/PMC2272034
  pubmed: PMC2272034
---

החיסון המוחלש הראשון נגד אדמת, הקרוי HPV77.DE5, פותח ב-1961. שמו של החיסון נקבע ע"י תהליך הייצור – הנגיף הוחלש ע"י 77 מעברים סדרתיים בתאי כליות של קופים ירוקים ולאחר מכן ע"י 5 מעברים נוספים בתאים פיברובלסטים
של עוברי ברווז. הוסיפו את המעבר הסדרתי בתאים האלה בגלל סברה כי בתאים של עוברי עופות יש פחות נגיפים וזיהומים זרים מאשר בכליות של קופים. החיסון הזה היה בשימוש נרחב בארה"ב ובאירופה בשנות ה-70 ונכלל בחיסון ה-MMR הראשון (MMR1 שיוצר ע"י Merck). כיום מיוצר חיסון MMR-II שאושר בשנת 1988.
זן חיסון אחר של אדמת, HPV77.DK12, הוחלש ע"י 12 מעברים סדרתיים בתאי כליות של כלבים (במקום פיברובלסטים של עוברי ברווזים). החיסון על בסיס הזן הזה אושר ב-1969 אך יצורו הופסק כעבור שנים בודדות כי הוא גרם לכמות רבה מאוד של תופעות הלוואי (כמו דלקת מפרקים חריפה בילדים שנמשכה עד 3 שנים).
הזן RA27/3 גרם לפגיעה במפרקים שנמשכה יותר מ-18 חודשים ב-5% מנשים מחוסנות. ל-42% מהנשים החיסון גרם לכאבים במפרקים, ול-25% הוא גרם לפריחה. מחקר אחד הראה שכאבי מפרקים נדירים יותר בנשים שחוסנו במשך 6 עד 24 ימים אחרי תחילת הווסת, ומחקר אחר הראה שכאבי מפרקים נגרמים בשכיחות הגבוהה ביותר בנשים שחוסנו במשך 7 ימים לאחר תחלית הווסת. המחברים ממליצים לנשים בוגרות להתחסן בשבע הימים האחרונים של המחזור.
תפקיד החלק התאי של מערכת החיסון בהגנה מפני האדמת כמעט ולא נחקר. טרנספורמציה של לימפוציטים אחרי החיסון היתה נמוכה יותר מאשר אחרי מחלה טבעית.
מנת דחף של חיסון אדמת אינה יעילה במיוחד. לבעלי ריכוז נוגדנים נמוך מנת הדחף גרמה לעליה לא משמעותית, ול-28% עליה בנוגדנים כלל לא נרשמה.
