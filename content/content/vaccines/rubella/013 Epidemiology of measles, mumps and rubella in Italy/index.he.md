---
title: "Epidemiology of measles, mumps and rubella in Italy"
analyst: amantonio
article:
  type: article
  authors: Gabutti
  year: 2002
  journal: Epidemiol Infect
  link: https://www.ncbi.nlm.nih.gov/pmc/articles/PMC2869916
  pubmed: PMC2869916
countries:
- איטליה
---

מאז שנות ה-70 ועד שנות ה-90 כמות מקרי החצבת באיטליה קטנה בקרב ילדים אך גדלה משמעותית בקרב מתבגרים ומבוגרים.
כמות מקרי חזרת גדלה משמעותית בקרב ילדים מתחת לגיל 14 וכמעט ולא השתנתה בקרב מבוגרים. ייתכן ותופעה זו התרחשה בגלל שבאיטליה נעשה שימוש בזן חזרת Rubini שהתגלה כלא יעיל והוחלף בשנת 2001.
בשנות ה-80 כמות מקרי אדמת בקרב ילדים גדלה, ולאחר מכן קטנה שוב. באותן השנים כמות מקרי אדמת בקרב מתבגרים ומבוגרים גדלה משמעותית ונותרה גבוהה גם בהמשך.
בקרב ילדים בגילאי שנתיים עד ארבע, ל-59% נמצאו נוגדנים לחצבת ולאדמת, אך רק ל-32% נמצאו נוגדנים לכל שלושת המחלות. בקרב בני 14 רק ל-46% היו נוגדנים לכל שלושת המחלות. בקרב בני 20 ומעלה ל-6.1% לא היו נוגדנים לחצבת, ל-11.7% – לחזרת. ל-8.8% מבני 15 ומעלה לא היו נוגדנים לאדמת.
התחלואה באדמת לא השתנתה בעשורים האחרונים באיטליה, למרות ששם החלו לחסן ילדות בתחילת שנות ה-70. להיפך, היקף חיסוני לא מספיק גבוה, כמו גם במקרה של חצבת, גורם לכך שהתחלואה מוסתת לגילאים מבוגרים יותר, מה שהרבה יותר מסוכן במקרה של אדמת בגלל הסיכון לחלות בזמן ההריון.
מחברי המאמר מסכמים שיעד ארגון הבריאות העולמי למיגור חצבת, חזרת ואדמת לא הושג ושכיסוי חיסוני לא מספיק גבוה באיטליה גרם להגדלת חלק האוכלוסיה הבוגרת שפגיע מפני חצבת ואדמת, ועבור חזרת לא חל שום שינוי בעקבות החיסון.
