---
title: "Oxford TB vaccine study calls into question selective use of animal data"
analyst: amantonio
article:
  type: article
  authors: Cohen
  year: 2018
  magazine: BMJ
  link: http://www.bmj.com/content/360/bmj.j5845
  pubmed: 10.1136/bmj.j5845
countries:
- בריטניה
- דרום אפריקה
---

MVA85A הוא חיסון שחפת חדש שנועד להגביר את היעילות של BCG. בשנת 2009, החל ניסוי קליני של החיסון הזה שבוצע בקרב 2,800 תינוקות בדרום אפריקה. התוצאות, שפורסמו בשנת 2013, הראו כי החיסון החדש אינו יעיל.
לפני הניסויים הקליניים בתינוקות בוצעו ניסויים בעכברים, שרקנים, פרות וקופים. בבקשות למימון הניסוי שהוגשו ב-2009 טענו החוקרים שהחיסון נתגלה כיעיל ובטוח בבעלי חיים. אך דו"ח בלתי תלוי שפורסם ב-2015 שהקיף שמונה מחקרים שבוצעו ב-192 בעלי חיים מגלה כי החיסון לא היה יעיל גם בבעלי חיים. המבחנים היחידים שהצביעו על יעילות גבוהה נעשו בעכברים, אך בניגוד לתינוקות, הם קיבלו את החיסון דרך האף ולא בזריקה, והרכב החיסון בניסוי היה שונה. בניסוי בקופי מקוק התברר כי שרדו 4 מתוך 6 הקופים המחוסנים ב-BCG, לעומת אחד בלבד מתוך שישה שחוסנו בחיסון החדש, מה שמרמז כי החיסון החדש מפחית את היעילות של BCG ושאינו בטוח.
כל זה היה ידוע לחוקרים כבר שנה וחצי לפני תחילת הניסויים בתינוקות. יתר על כן, החוקרים הסתירו את המידע הזה בהצגת התוצאות בכנס, בבקשות למימון הניסויים ובהגשת הבקשה לאישור הניסויים בבני אדם. גם להוריהם של התינוקות שהשתתפו בניסויים שכחו למסור את המידע הזה.
כל זה נראה מוזר מאוד לפיטר בוורלי, חוקר אחר של חיסוני שחפת, והוא הגיש מספר תלונות רשמיות לאוניברסיטה. בתגובה סגרה האוניברסיטה את המעבדה שלו. האוניברסיטה גם סירבה לספק לכתב העת BMJ את הפרוטוקולים של הניסוי.
(כל זה התרחש באוניברסיטת אוקספורד - האוניברסיטה היוקרתית ביותר בעולם. אפשר רק לנחש מה קורה באוניברסיטאות פחות יוקרתיות ובמעבדות של חברות התרופות).
