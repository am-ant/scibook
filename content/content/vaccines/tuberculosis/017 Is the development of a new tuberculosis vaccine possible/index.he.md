---
title: "Is the development of a new tuberculosis vaccine possible?"
analyst: amantonio
article:
  type: article
  authors: Kaufmann
  year: 2000
  journal: Nat Med
  link: https://www.nature.com/articles/nm0900_955
  pubmed: 10973302
---

למרבה הצער, איננו קרובים יותר להכחדה או אפילו לשליטה בשחפת היום מאשר היינו כשקוך גילה לראשונה את חיידק השחפת.
למרות שבמטא-אנליזה נמצא שהיעילות התיאורטית של החיסון עומדת כ-50%, ההערכה היא שרק 5% ממקרי המוות משחפת היו ניתנים למניעה באמצעות חיסון. לפיכך חיסון ה-BCG אינו משביע רצון.
במקרה של שחפת עומד בפני מפתחי החיסונים מכשול קשה – פיתוח חיסון המעורר תגובה חיסונית חזקה יותר מאשר הפתוגן עצמו.
בהתחשב בכך שתאי T ממלאים תפקיד מרכזי בהגנה מפני שחפת, החיסון העתידי אמור להשפיע על הלימפוציטים מסוג T. למרבה הצער, אין לכך תקדים, שכן כל החיסונים המוצלחים גורמים להפקת נוגדנים, ולא לשינוי תפקוד תאי T.
תארו לעצמכם את התרחיש הבא: אחד החוקרים המפורסמים בתחום שחפת טוען כי הוא פיתח חיסון טיפולי לשחפת שעובד מצוין בבעלי חיים. הודות למוניטין של המדען, המדינה תיזום מיד ניסויים קליניים מבוקרים הכוללים 2,000 חולים, והתוצאות תהיינה ידועות כבר לאחר 6 חודשים. חברת תרופות תקבל רישיון לייצר את חיסון, מה שהופך את החוקר למיליונר.
כל המתואר לעיל קרה בתקופה שבין אוגוסט 1890 (כאשר רוברט קוך הכריז בקונגרס רפואי כי מצא תרופה לשחפת) לבין פברואר 1891, כשהתפרסם הדו"ח הרשמי של הניסוי הקליני. רק 2% מהנסיינים החלימו. איננו יכולים להסתכן שוב בכישלון שכזה, ולכן ראוי לשאול האם המשימה של פיתוח חיסון נגד שחפת איננה מסובכת מדי אפילו כיום.
