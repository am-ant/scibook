---
title: "BCG - different strains, different vaccines?"
analyst: amantonio
article:
  type: article
  authors: Behr
  year: 2002
  magazine: Lancet Infect Dis
  link: https://www.ncbi.nlm.nih.gov/pubmed/11901655
  pubmed: 11901655
---

מיליארדי אנשים חוסנו בחיסון BCG מאז 1921 – יותר מבכל חיסון אחר. ועדיין, BCG הוא לא פחות שנוי במחלוקת מאשר כל חיסון אחר. היעילות שלו נדונה עד עצם היום הזה, והיא משתנה בניסויים שונים מאפס עד ל-80%. BCG נחשב לאחד החיסונים הבטוחים ביותר, אך הנתונים הסטטיסטיים האמיתיים של סיבוכים לאחר החיסון, כגון לימפדניטיס ודלקת העצם אינם ידועים.
בשל חששות לגבי היעילות והבטיחות של ה-BCG, כמעט 200 חיסונים חדשים לשחפת פותחו ונבדקו על בעלי חיים, אך רק אחד מהם הראה תוצאות טובות יותר מאשר ה-BCG, וזה היה הצורה הרקומביננטית של BCG עצמה.
שחפת נגרמת על ידי החיידק Mycobacterium tuberculosis, אבל החיסון מכיל את Mycobacterium bovis, אשר גורם לשחפת בבקר. הסיבה לכך היא כי Calmette ו Guérin, שעל שמם נקרא החיסון, פיתחו אותו מלכתחילה עבור בקר, ולא עבור בני אדם. חשיבות החיידק עליו החיסון מבוסס עדיין לא ידועה.
כדי שהחיידקים לא יידבקו אחד לשני, קלמט הוסיף לתרבות החיידקים מרה. לאחר כמה חודשים הוא הבחין שהחיידקים הפכו לפחות וירולנטיים עבור שרקנים. הוא המשיך "להחליש" את החיידק באמצעות מרה במשך 13 שנים, כשהוא מחליף כל שבועיים את מצע הגידול.
מאז 1921, התחילו להזריק את ה-BCG גם לבני האדם. אבל מכיוון שבאותו זמן לא ניתן היה להקפיא בייבוש את החיידקים, המשיכו להחליש אותם באותה הדרך עד 1961, תוך החלפת מצע הגידול כל שבועיים.
קאלמט דיווח על ירידה בוירולנטיות של החיידק לאחר 15 מעברים, ועל ירידה גדולה עוד יותר לאחר 215 מעברים. לא ידוע האם ובכמה נחלש החיידק עוד יותר לקראת 1961, אחרי 1173 מעברים. זאת מכיוון שהחיידקים המקוריים שלא נשמרו, כמו גם חיסון ה-BCG המקורי מ-1921.
מאז 1924, החלו להפיץ את ה-BCG במעבדות של מדינות אחרות, אשר המשיכו להחליש את החיידקים באותה השיטה ולאותה המטרה – להקטין את הוירולנטיות תוך שמירה על היעילות. כך במדינות שונות נוצרו זנים שונים של ה-BCG, שנקראו על שמות מיקומי המעבדות (BCG רוסיה, טוקיו, דנמרק, וכו').
נכון להיום, זני BCG מיוצרים ממלאי החיידקים שהוקפאו בייבוש, כשלפני ההזרקה נוספים אליהם מים בחזרה. ברוב חיסוני BCG כ-90-95% מהחיידקים מתים, אך בסוג BCG-טוקיו 25% מהחיידקים חיים. חשיבות היחס של החיידקים החיים בחיסון טרם נחקרה. לדוגמה, האם חיידקים מתים מפצים על חיידקים חיים? התשובה לשאלה זו טרם ידועה למדע.
מה שחשוב עבור החיסון המוחלש זה נוכחות של אנטיגנים בהעדר וירולנטיות. אך ידוע כי זנים מסוימים של ה-BCG איבדו אנטיגנים בהשוואה לחיידק המקורי. אובדן של אנטיגנים הוא כמובן לא רצוי ויש לחקור את הנושא.
בניסוי בצ'כוסלובקיה זן BCG-Prague הוחלף ל- BCG-Russia. שכיחות שחפת מפושטת (disseminated tuberculosis), כולל דלקת העצם שמקורה ב-BCG, היו גבוהים יותר בעקבות הזן הרוסי.
בשנות השבעים היתה מגיפה של דלקת העצם שמקורה ב-BCG בשוודיה ופינלנד, שאחריה עברה פינלנד לזן אחר, ואילו בשוודיה הפסיקו את השימוש בחיסון.
האם זני ה- BCG השתנו במהלך תקופה זו (משנות ה-20 ועד היום)? ללא ספק. האם יש לכך חשיבות? תלוי את מי שואלים. הבקטריולוגים יהיו מאוד מופתעים אם ה-BCG לא השתנה באופן משמעותי במשך חצי מאה של גידול במעבדה. פקיד משרד הבריאות המתכנן לחסן מיליוני תינוקות יזדקק למידע נוסף. איזה מהזנים של BCG הוא היעיל ביותר? הבטיחותי ביותר? האם ובמה הם שונים? התשובות לשאלות אלו, למרבה הצער, עדיין לא ידועות.
ללא קשר לשאלה, האם בעתיד ייעשה שימוש בזן BCG כזה או אחר, גרסתו המהונדסת גנטית או חיסון חדש לחלוטין, אנו מקווים כי היצרנים יבצעו ניסויים קליניים על החיסון, כך שלא נישאר עם חוסר הוודאות בסוגיית חיסון מיליוני התינוקות מדי שנה, ללא הבנה ברורה של סיכוניה ויתרונותיה.
