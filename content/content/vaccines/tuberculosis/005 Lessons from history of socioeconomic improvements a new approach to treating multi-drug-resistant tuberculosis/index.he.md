---
title: "Lessons from history of socioeconomic improvements: a new approach to treating multi-drug-resistant tuberculosis"
analyst: amantonio
article:
  type: article
  authors: Holloway
  year: 2014
  magazine: J Biosoc Sci
  link: https://www.ncbi.nlm.nih.gov/pubmed/24103436
  pubmed: 24103436
---

ארגון הבריאות העולמי מעריך כי שליש מאוכלוסיית העולם נגועה בחיידק שחפת, אך רק 10% מהם, אלה עם מערכת חיסונית מוחלשת, יפתחו שחפת.
לפני הופעתה של אנטיביוטיקה, שחפת טופלה בבתי החלמה ע"י תזונה משופרת, היגיינה ומנוחה, מה שהוביל לירידה בתמותה כבר במאה ה-19.
בשנות ה-40 חל שימוש נרחב באנטיביוטיקה, ואיתו הופיעו זנים עמידים של חיידקים. זנים מסוימים הם מאוד עמידים, ובמדינות מפותחות עלות הטיפול בהם מגיעה למיליון דולר לכל חולה. בפרו, שכיחות השחפת קטנה ב-3.7% בשנה, אך שכיחות הזנים העמידים לאנטיביוטיקה גדלה ב-4.5% בשנה. בבלארוס, 35% מהמקרים החדשים ו-76% מהמקרים החוזרים עמידים לאנטיביוטיקה.
המחברים ניתחו את התמותה משחפת במספר מדינות, והסיקו כי בשווייץ, באנגליה ובניו יורק התמותה ירדה ב-80-90% עוד לפני הופעתה של אנטיביוטיקה, אשר למעשה לא השפיעה על ירידה נוספת. בברזיל וביפן לאנטיביוטיקה הייתה השפעה משמעותית יותר.
בסיירה לאון שיעור התמותה משחפת גדל פי 3 ב-20 שנה, זאת למרות הקיום של האנטיביוטיקה (שלא עובדת). עלייה חדה בתמותה נצפתה ביפן בסוף המאה ה-19 ותחילת המאה ה-20, בתקופת התיעוש, וככל הנראה גם במדינות המפותחות, לפני שהתחילו לנהל את הסטטיסטיקה.
