---
analyst: amantonio
---

מחלת השעלת נגרמת ע"י החיידק Bordetella Pertussis שמתרבה בדרכי הנשימה. החיידק עצמו אינו מסוכן, אך הוא מפיק רעלן שמגרה את דרכי הנשימה. זה גורם להצטברות ליחה ולשיעול חזק המלווה בצליל אופייני (whoop). השיעול יכול להימשך שבועות, ובשפות הסינית והיפנית המחלה נקראת "שיעול מאה הימים".
עבור ילדים ומבוגרים זאת מחלה לא נעימה, אך לא מסוכנת. אבל לתינוקות מתחת לגיל 3-4 חודשים השעלת יכולה להיות קטלנית כיוון שבגיל הזה תינוקות לא מסוגלים להשתעל ביעילות ולפנות את הליחה. אצל תינוקות מתחת לגיל 4 חודשים כ-1% ממקרי השעלת [נגמר](https://www.ncbi.nlm.nih.gov/pubmed/26082502) במוות.
