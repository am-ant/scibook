---
analyst: amantonio
---

מכיוון ששיטת העטיפה לא עבדה, החל משנת 2011 ה-CDC החל להמליץ לכל הנשים ההרות להתחסן נגד שעלת במשך הטרימסטר השלישי על מנת שהנוגדנים יעברו אל העובד דרך השליה. ה-CDC לא מתייחס לכך שגם האלומיניום שבחיסון יעבור לעובר. נשים רבות מתלוננות שמיד אחרי החיסון התחילו להן צירים ושהחיסון גרם ללידה מוקדמת.
אבל המחקרים הראו שרק נדמה להן שהחיסון הוביל ללידה מוקדמת ושלמעשה זה קרה לגמרי במקרה וכלל לא קשור לחיסון.
למרות חיסון נשים בהריון והמשך השימוש בשיטת העטיפה בארה"ב, התחלואה בשעלת מאז 2011 רק הולכת [וגדלה](http://apps.who.int/immunization_monitoring/globalsummary/incidences?c=USA). באוסטרליה לעומת זאת נקבע ששיטת העטיפה לא יעילה והיא [בוטלה](http://www.news.com.au/breaking-news/states-ending-free-parent-whooping-vaccine/news-story/03235c4dc2b3fe6456b7e6c3aeae1d83). גם במחקר בארה"ב [נמצא](https://www.ncbi.nlm.nih.gov/pubmed/24992123) שהשיטה הזו לא יעילה.
וכיצד [קבע](https://www.cdc.gov/mmwr/preview/mmwrhtml/mm6041a4.htm) ה-CDC שחיסון נשים בהריון זה דבר יעיל ולגמרי בטוח? על בסיס שני מחקרים. במחקר [הראשון](http://www.ajog.org/article/S0002-9378(10)02286-6/abstract) השתתפו 52 נשים הרות ובמחקר [השני](https://www.ncbi.nlm.nih.gov/pubmed/20875487) השתתפו 16 נשים בהריון. ואיך החיסון משפיע על העובר? את זה אף אחד לא בדק.
בנוסף לא ברור מדוע ה-CDC ממליץ להתחסן רק בטרימסטר השלישי. הרי המחקרים מראים שהחיסון בטרימסטר השני [יעיל](https://www.ncbi.nlm.nih.gov/pmc/articles/PMC4787611) בהרבה. כך בשוויץ למשל [ממליצים](http://ge.ch/sante/media/site_sante/files/imce/epidemiologie-maladies-transmissibles/doc/recommand_coquluche_bull_ofsp_2013.pdf) לנשים הרות להתחסן בטרימסטר השני, החל מהשבוע ה-13 להריון.
