---
title: "The True Story of Pertussis Vaccination: A Sordid Legacy?"
analyst: amantonio
article:
  type: article
  authors: Geier
  year: 2002
  journal: J Hist Med Allied Sci
  link: https://www.researchgate.net/publication/11177062_The_True_Story_of_Pertussis_Vaccination_A_Sordid_Legacy
  pubmed: 12211972
drugs:
- DTP חיסון
diseases:
- מוות בעריסה
---

מאמר ארוך המוקדש בעיקר להיסטוריה של חיסונים נגד שעלת, אבל לא רק. מי שמחזיק בדיעה שהמטרה העיקרית של חברות התרופות היא לייצר תכשירים יעילים ובטוחים עלול להתאכזב מאוד. המאמר מומלץ לקריאה בשלמותו.

רעלן השעלת הינו אחד מרכיבי החיסון. הרעלן מקל על פתיחת מחסום דם-מוח, מה מאפשר לרעלן עצמו וכן לרעלנים ופתוגנים נוספים לחדור אל המוח. רעלן השעלת הוא גם רעלן עצבי.
עוד בשנות ה-30 של המאה הקודמת היה ידוע שחיסון ה-DTP מאוד מסוכן וגורם לתופעות לוואי נוירולוגיות.
מאז שנות החמישים רעילות החיסונים נבדקה בניסויים על עכברים. היא נמדדה ע"י כמות העכברים ששרדו לאחר החיסון וע"י ירידת משקלם. ב-1963 התברר כי לא קיימת קורלציה כלשהי בין תוצאות הניסויים בעכברים לבין תופעות לוואי נוירולוגיות בילדים.
למעט רעלן השעלת, החיסון מכיל גם רעלן נוסף שמופק כתוצאה מהתפרקותו של החיידק (אנדוטוקסין). האנדוטוקסין הינו רעיל ביותר ועצם קיומו כרכיב בחיסון הוסתר בקפידה ע"י היצרנים.
במאמר משנת 1953 נטען שכמעט כל ילד שחוסן ב-DTP סבל מהרעלה מערכתית, והפגיעה במערכת העצבים לעיתים קרובות היתה בלתי הפיכה.
חיסון ראשון מהסוג אצלולרי הופיע כבר ב-1937. הוא היה בשימוש נרחב בשנות ה-40, אך לאחר מכן הופסק ייצורו כיוון שיצרנית החיסון סירבה להשקיע בניסויים קליניים. בשנות ה-60 וה-70 נעשה שימוש בחיסונים אחרים מסוג אצלולרי, אך גם ייצורם הופסק עקב עלות גבוהה.
לאחר שביפן נרשמו שני מקרי מוות של תינוקות בעקבות החיסון התאי, פותח ביפן חיסון אצלולרי שנמצא בשימוש מאז 1981.
בשוודיה החיסון התאי נאסר לשימוש בסוף שנות ה-70. בין 1970 ל-1985 לא נרשם אפילו מקרה מוות אחד משעלת.
ב-1979 במדינת טנסי שבארה"ב 4 תינוקות נפטרו אחרי שחוסנו בחיסון מאותה אצווה. ה-CDC קבע כי קיים קשר בין החיסון לבין תסמונת מוות בעריסה. בהיעדר ראש אגף החיסונים של ה-FDA שהיה בחופשה, הארגון ביצע ריקול לאצווה הזאת. כשראש האגף חזר לא רק שהוא הורה להחזיר את האצווה לשימוש אלא גם התנצל בפני חברות התרופות והבטיח להם לא לנהוג כך יותר. אחרי המקרה הזה יצרני החיסונים לא מפיצים את אצוות החיסונים לאותו המקום אלא מפצלים את האצווה בכל מדינות ארה"ב.
רק ב-2001, כ-60 שנה אחרי שפותח החיסון הראשון מסוג אצלולרי ו-20 שנה אחרי יפן, גם ארה"ב עברה לחיסון הזה. אבל החיסון התאי רשום בארה"ב עד עצם היום הזה, כי חברות התרופות ממשיכות לייצר את החיסון עבור ארגון הבריאות העולמי אשר מפיץ אותו במדינות המתפתחות, שם עדיין פחות מודעים לסיכון שלו.
המאמר מספר גם על חוק פיצוי נפגעי החיסונים שחוקק בגלל החיסון הזה, וגם על המאמצים של משרד הבריאות האמריקאי למנוע מהנפגעים את הפיצוי בכל מחיר. המאמר דן בסיבה שלכל מומחי החיסונים יש ניגודי עניינים; איך נבחרים חברי הועדות לחקירת הקשר בין החיסונים לתופעות הלוואי ובנושאים רבים אחרים.
