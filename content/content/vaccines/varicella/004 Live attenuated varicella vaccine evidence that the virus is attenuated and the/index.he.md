---
title: "Live attenuated varicella vaccine: evidence that the virus is attenuated and the importance of skin lesions in transmission of varicella-zoster virus. National Institute of Allergy and Infectious Diseases Varicella Vaccine Collaborative Study Group"
analyst: amantonio
article:
  type: article
  authors: Tsolia
  year: 1990
  magazine: J Pediatr
  link: https://www.ncbi.nlm.nih.gov/pubmed/2153790
  pubmed: 2153790
countries:
- ארה"ב
---

זן החיסון מיוצר ע"י מעברים סדרתיים דרך תרביות תאים של בעלי חיים שבמהלכם הנגיף מוחלש. אך איך אפשר להיות בטוחים שהתהליך הזה אכן מחליש את הנגיף?
ההיפותזה שאבעבועות רוח ושלבקת חוגרת נגרמות ע"י אותו הנגיף הוצעה בשנת 1909. כדי לאשש אותה, בשנים 1925 ו-1932 החוקרים הפיקו נוזל מתוך השלפוחיות של חולי שלבקת חוגרת והזריקו אותו לילדים שטרם חלו באבעבועות רוח. מחצית מהילדים האלה חלו באבעבועות רוח, רק שהפריחה אצלהם הייתה פחות חריפה מהרגיל. כלומר כשנגיף שמתפשט דרך האוויר ניתן בזריקה, הוא גורם למהלך מחלה לא אופייני. מכאן נובע, שרק בהסתמך על העובדה שחיסון גורם לתסמינים קלים יותר, לא ניתן להסיק שזן הנגיף שבחיסון אכן הוחלש. ייתכן גם שכמות הנגיף המוזרקת לא מספיקה על מנת לגרום למהלך מחלה רגיל.
במחקר הזה המחברים חיסנו ילדים החולים בלוקמיה ובדקו באיזו תדירות הם מדביקים את אחיהם הבריאים. מסתבר שרק 17% מהאחים נדבקו. כיוון שהזן הפראי של אבעבועות רוח מדביק 80%-90% מהנחשפים אליו, המחברים הסיקו שזן החיסון של הנגיף אכן מוחלש.
