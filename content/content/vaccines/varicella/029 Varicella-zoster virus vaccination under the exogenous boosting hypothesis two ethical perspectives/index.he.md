---
title: "Varicella-zoster virus vaccination under the exogenous boosting hypothesis: two ethical perspectives"
analyst: amantonio
article:
  type: article
  authors: Luyten
  year: 2014
  journal: Vaccine
  link: https://www.ncbi.nlm.nih.gov/pubmed/25454883
  pubmed: 25454883
---

הודות לתופעת הדחף האקסוגני (גירוי מערכת החיסון כתוצאה ממגע עם חולי אבעבועות רוח), ירידה בתחלואה באבעבועות רוח גורמת לעלייה בתחלואה בשלבקת חוגרת. לפיכך הנושא של חיסון המוני מעלה שאלה אתית. הבריאות של קבוצת אוכלוסיה אחת משתפרת על חשבון פגיעה בבריאות של קבוצה אחרת.
למרות שתוכנית החיסון נגד אבעבועות רוח החלה במספר מדינות, ובעת שמדינות אחרות ממתינות לתוצאות מחקר תופעת הדחף האקסוגני, ניסיון של ניתוח אתי של החיסון טרם נעשה.
לא ניתן לפתור שאלה זו ע"י כללים אתיים פשוטים כגון "כבד את הזכות לאוטונומיה" (להתחסן או לא להתחסן) או "לא תזיק לאחרים". הפתרון דורש מאזן בין אינטרסים סותרים של מספר קבוצות ודורש גישה אתית מורכבת יותר.
המחברים מתבוננים בשאלה האתית הזו באמצעות שתי גישות אתיות עקריות: התועלתנות הקלאסית ואמנה חברתית.
גישת התועלתנות הקלאסית מתבססת על שתי הנחות יסוד: א) השפעת הבחירה על רווחת הפרט (אושר או בריאות) היא הגורם היחיד שהוא בעל משמעות, ו-ב) רווחה של כל אחד חשובה באופן שווה. כלומר העלת הרמה הממוצעת של הרווחה היא החשובה בבחירה בין אלטרנטיבות.
אם כן, במקרה של אבעבועות רוח השאלה היא האם החיסון יוביל לירידה בתחלואה הכללית. למרות שהנתונים האמפיריים מארה"ב מעידים על ירידה בכמות האשפוזים כתוצאה מאבעבועות רוח ב-88% ועל ירידת תמותה ב-74%, הם לא מביאים בחשבון את השפעת החיסון על הקשישים. כשלוקחים בחשבון גם אותה, אז החיסון הופך ללא אטרקטיבי כי לפי הערכות העליה בתחלואה בשלבקת חוגרת תהיה גבוהה יותר מהירידה בתחלואה באבעבועות רוח.
לפיכך על פי גישת התועלתנות הקלאסית חיסון המוני אינו רצוי.
מנקודת המבט של אמנה חברתית, ההחלטה האתית נקבעת לא ע"י התוצאות אלא ע"י הצדקה במונחים של עקרונות וכללים הנובעים מ-"חוזה חברתי" היפוטטי. החוזה הזה תקף בין כל האנשים ובו נקבע על פי אילו כללים בסיסיים מתנהלת החברה. כלומר, בניגוד לגישת התועלתנות הקלסית, מה שחשוב הוא לא התועלת האובייקטיבית של החיסון, אלא האם החיסון יכול להיות מוצדק מנקודת מבט של עקרונות מקובלים. עקרונות שאמורים להיות מקובלים גם על אלה שיפגעו ממנו (מבוגרים וקשישים).
נבחנים השיקולים הבאים:
1) *חופש* להגנת הבריאות האישית (ע"י החיסון)
2) *אחריות.* הקשישים יכולים להתחסן נגד שלבקת חוגרת. החיסון נחשב לבטוח.
3) *קורבנות* שלא ניתן לקבל. ישנם קשישים שאין באפשרותם להתגונן מפני שלבקת חוגרת (או שהחיסון אינו יעיל עבורם או שיש להם התוויות נגד). אנשים אלו יוקרבו למען תועלת של קבוצה גדולה של ילדים. אך כיוון ששלבקת חוגרת קטלנית במקרים נדירים בלבד, הקורבן הזה מוצדק למדי.
4) *חוסר הוודאות.* למרות שקיימת תופעת הדחף האקסוגני, השפעתה על התחלואה בשלבקת חוגרת נחקרה פחות מההשפעה של חיסונים על התחלואה באבעבועות רוח. לכן ניתן לדרוש לתת יותר משקל לתופעה שנחקרה לעומת תופעה שנחקרה פחות.
לכן מנקודת המבט של אמנה חברתית חיסון המוני מוצדק למדי, כי לא ברור מדוע ילדים צריכים להגן על קשישים. גישת האמנה החברתית מדגישה את החשיבות של הכללים הקיימים, חסרי משוא הפנים, לעומת התוצאות המאוחרות יותר, ולפיכך פחות תלויה בהערכות עובדתיות וכמותיות של תוצאות האלה.
המחברים מסכמים כי ההחלטה על חיסון המוני צריכה להתבסס לא רק על הנתונים המספריים ומחקרים אלא גם על הנחות אתיות.
