---
title: "Vaccination to prevent varicella"
analyst: amantonio
header: 'כדאיות כלכלית'
article:
  type: article
  authors: Goldman
  year: 2014
  magazine: Hum Exp Toxicol
  link: https://www.ncbi.nlm.nih.gov/pmc/articles/PMC4363126
  pubmed: PMC4363126
---

- כיוון שברוב המקרים אבעבועות רוח בילדות היא מחלה קלה מאוד, [התחילו](https://www.ncbi.nlm.nih.gov/pubmed/25721380) לחסן נגדה לא במטרה למנוע תמותה לא משמעותית או להקטין את כמות האישפוזים, אלא בעיקר כדי לצמצם את כמות ימי העדרות של הורים מעבודה בעקבות הישארות הילדים בבית.
- הכדאיות הכלכלית של החיסון התבססה על ההנחות הבאות:
1) *עלות החיסון עומדת על $35, ועלות מתן החיסון – עוד $35.* (אך אחרי שהחיסון אושר מחירו הוכפל).
2) *מנת חיסון אחת מעניקה הגנה לכל החיים.* (בדיעבד הסתבר שזה לא המצב ונוספה מנה נוספת).
3) *יעילות החיסון עומדת על 85%-95%, ותופעות הלוואי זניחות.* (היעילות ההתחלתית הגבוהה של החיסון מוסברת ע"י תופעת הדחף האקסוגני, כלומר ע"י מגע עם חולים באבעבועות רוח. כאשר בעקבות החיסון המגע עם החולים הפך לנדיר יותר, יעילות החיסון ירדה לכדי 80% ואף פחות).
4) *חיסון המוני לא ישפיע על תחלואה בשלבקת חוגרת.* (הסתבר שהתחלואה בשלבקת חוגרת עלתה).
5) *העלות השנתית של תוכנית התחסונות הוערכה ב-162 מיליון דולר, כשהחיסכון בהוצאות רפואיות עקב אבעבועות רוח עמד על 80 מיליון דולר. כלומר עלות התוכנית הייתה גבוהה פי 2 מהחיסכון הפוטנציאלי. אך בהתחשבות בהפחתת הפסד ימי עבודה שהוערך ב-392 מיליון דולר בשנה, התוכנית קיבלה הצדקה מבחינה כלכלית.* (במחקר שנערך ב-2005 הסתבר כי ייתכן ולתוכנית התחסנות המבוססת על שתי מנות חיסון אין הצדקה כלכלית).
- רק 25% מההוצאות רפואיות הקשורות לנגיף אבעבועות רוח קשורות ישירות לאבעבועות רוח, ו-75% מההוצאות קשורות לשלבקת חוגרת.
- הניסויים הקליניים לוקים בהערכת יתר של יעילות החיסון, זאת מפני שילדים שחלו והנגיף לא זוהה בבדיקת PCR, או שהדגימה לא עמדה בדרישות – הוצאו מתוצאות הניסויים.
- משרד הבריאות הבריטי קבע כי ייתכן ותכנית ההתחסנות בשתי מנות תהיה כדאית כלכלית, אך רק כעבור 80-100 שנים (או יותר) מתחילת החיסון.
