---
title: "Pathogenesis and current approaches to control of varicella-zoster virus infections"
analyst: amantonio
article:
  type: article
  authors: Gershon
  year: 2013
  magazine: Clin Microbiol Rev
  link: https://www.ncbi.nlm.nih.gov/pmc/articles/PMC3811230/
  pubmed: PMC3811230
---

במשך שנים רבות הרפואה לא ממש עסקה באבעבועות רוח שנתפסה כסוג של טקס ילדות. אלא שאיננו יכולים להמשיך להתייחס אליה בקלות ראש שכזו. אבעבועות רוח יכולה להיות מחלה מסוכנת ואפילו קטלנית. מזל שיש לנו נגדה חיסון ותרופות אנטי-ויראליות.
אבעבועות רוח דומה לפוליו במובן שמחלה חמורה הינה במידה מסוימת תוצאה של התקדמות טכנולוגית במדינות המפותחות. אופי המחלה השתנה באופן דרמטי לאחר שסידני פרבר המציא את הכימותרפיה. השמחה של ההצלחה הוכתמה כאשר ילד ששרד את הכימותרפיה נפטר מאבעבועות רוח, שיכולה להיות קטלנית עבור מדוכאי חיסון.
אחרי שנפוצו התכשירים המדכאים את מערכת החיסון, אבעבועות רוח לא יכלה יותר להיחשב למחלת ילדות בלתי מזיקה. היא הפכה למחלה שפוחדים ממנה ומנסים למנוע. צעדים ראשונים בפתרון הבעיה [היאטרוגנית](https://he.wikipedia.org/wiki/יאטרוגני) (הנגרמת ע"י בדיקות או טיפולים רפואיים) הזאת עשה תומס וולר אשר בודד את הנגיף. מעשה גבורה זה היה תנאי הכרחי לפיתוח החיסון.
שימוש נרחב בכימותרפיה, סטרואידים, תרופות המעקבות חילוף חומרים (המשמשות לטיפול במחלות אוטואימוניות ודיכוי מערכת החיסון לפני השתלת איברים), וכן תוחלת החיים ההולכת וגדלה, הובילו לכך שלא רק אבעבועות רוח אלא גם שלבקת חוגרת הפכו לבעיה קלינית חמורה. לפיכך נוצר הצורך לשלוט על נגיף אבעבועות רוח, אשר הפך להיות יותר ויותר מסוכן.
