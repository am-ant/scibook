---
title: "CDC Pinkbook"
analyst: amantonio
article:
  type: cdc
  link: https://www.cdc.gov/vaccines/pubs/pinkbook/varicella.html
---

אבעבועות רוח נגרמת ע"י הנגיף Varicella-zoster. אותו הנגיף גורם גם לשלבקת חוגרת.
מהלך המחלה קשה יותר במבוגרים, והסיכון לסיבוכים אצלם גבוה יותר. הסיכון לסיבוכם גבוה יותר גם בקרב ילדים החולים בלימפומה, לוקמיה ואיידס.
לפני החיסונים התמותה מאבעבועות רוח בקרב ילדים בגילאי 1-14 הייתה 1 ל-100,000, ובגילאי 15-19 – 2.7 ל-100,000. בקרב המבוגרים שיעור התמותה היה 25.2 ל-100,000. רק 5% ממקרי אבעבועות רוח חלו במבוגרים, לצד 35% ממקרי מוות.
אבעבועות רוח היא מחלה מאוד מדבקת. פחות מדבקת מחצבת אך יותר מחזרת ואדמת. הידבקות האם בזמן ההריון עלולה לגרום למומים מולדים. הסיכון לתסמונת אבעבועות רוח מולדת עקב מחלת האם עומד על פחות מ-2%. [[1]](https://www.ncbi.nlm.nih.gov/pubmed/23442479)
אבעבועות רוח בזמן הלידה מסוכנת ביותר עבור הילוד, ושיעור התמותה במצב הזה עומד על 30%.
החיסון נגד אבעבועות רוח פותח בשנות ה-70 ואושר בארה"ב ב-1995. הנגיף שבחיסון הוחלש ע"י סדרת מעברים דרך תאי ריאות עובריים, תאים פיברובלסטיים של שרקנים ותאים דיפלואידיים אנושיים (WI-38). בחיסון של חברת Merck הנגיף הועבר בנוסף 31 פעמים בתאים דיפלואידיים MRC-5. החיסון מכיל גם נסיוב עגל עוברי. החיסון מייצר פחות נוגדנים מאשר מחלה טבעית.
בתחילת שנות ה-2000 נרשמו התפרצויות אבעבועות רוח בבתי ספר עם היקף חיסוני הקרוב ל-100%. לכן בשנת 2006 נוספה מנת חיסון נוספת. חיסון משולב נגד חצבת, אדמת, חזרת ואבעבועות רוח (MMRV) אושר על סמך אימונוגניות (רמות הנוגדנים) ולא על סמך ניסויי יעילות קלינית.
החיסון פחות יעיל פי 2.5 אם הוא ניתן תוך 30 יום לאחר חיסון MMR.
[תסמונת ריי](https://www.calcalist.co.il/local/articles/0,7340,L-3415080,00.html) היא מחלה נדירה אך מסוכנת מאוד אשר נגרמת בעקבות טיפול באבעבועות רוח (ובמחלות זיהומיות אחרות) ע"י אספירין. לכן לא מומלץ ליטול אספירין במשך 6 שבועות לאחר החיסון.
