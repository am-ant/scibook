---
analyst: amantonio
---

אך תחילה כדי להבין מדוע מחקרים אפידמיולוגיים באופן עקרוני יכולים שלא לחשוף את הקשר בין חיסונים לאוטיזם, גם אם הוא קיים, הבא נחזור למחלת האקרודיניה.
אקרודיניה נגרמה ע"י כספית באבקות לניקוי שיניים, בחיתולים ובתרופות שונות, ובמחצית הראשונה של המאה ה-20 תקפה אחד מתוך מ-500 ילדים. להלן [סקירה](https://www.ncbi.nlm.nih.gov/pmc/articles/PMC1988307) משנת 1950 שבה מנותחים גורמים אפשריים שונים של אקרודיניה. בין הגורמים נמנים: זיהום, מחסור בויטמין כלשהו, אלרגיה, הרעלת פטריה או הרעלת ארסן. מוזכרת גם האפשרות להרעלת כספית (הסברה הזאת [פורסמה](https://www.ncbi.nlm.nih.gov/pubmed/1999251) לראשונה בשנת 1846, ולאחר מכן שוב ב-1922). אך לדעת מחבר המאמר אקרודיניה היא סוג של אנצפלופתיה שנגרמת ע"י גורמים פסיכולוגיים ורגשיים. רק בשנת 1953 [נקבע](https://www.sciencedirect.com/science/article/pii/S0022347653801952) כי הסיבה לאקרודיניה היא הכספית. קביעה זו נסמכה ע"י מחקר של סדרת 28 מקרים, כלומר מחקר זהה לזה שערך וייקפילד ב-1998. מחברי המחקר הזה מסבירים כי תרופות מסוימות, שרוב האנשים לא נפגעים מהן, בכל זאת יכולות להוות סכנה לאנשים מסוימים. בתור דוגמה הם מביאים תרופות משתנות על בסיס כספית, שאלפי מנות שלהן הוזרקו לאנשים בלי שגרמו לתופעות לוואי גלויות כלשהן, אך לפעמים הזריקה הבאה גרמה למוות פתאומי.
[במאמר](https://jamanetwork.com/journals/jamapediatrics/article-abstract/501896) משנת 1966 שעסק במחלת אקרודיניה (שכבר נעלמה באותה העת), מדווח שהמחלה הזאת היוותה תעמולה מרתקת עבור דור שלם של רופאי ילדים. התאוריה על כספית כסיבה לאקרודיניה התקבלה באיטיות אחרי התנגדות, היסוסים ואפילו לעג. רק לאחר איסור השימוש בכספית האקרודיניה נעלמה, ללא תרועות וחגיגות. בסוף המאמר, המחבר (שקבע סופית את הקשר בין הכספית לאקרודיניה 16 שנים לפני כן) עוסק בשאלה הבאה: "האם באמת קיימת הוכחה מדעית לנכונות התאוריה הזו? אנחנו, שהאמנו בה כבר זמן רב, אספנו שברי ראיות ולאחר מכן חזינו שהמחלה תיעלם כשייפסק השימוש הנרחב בכספית במשקי בית ובתרופות. וכך קרה – האקרודיניה נעלמה. אך האם זוהי הוכחה מדעית? הרי כל כך הרבה דברים השתנו מאז שנות ה-50 שאולי אנו מצביעים על הגורם הלא נכון. גם אלה המאמינים בסיבה זיהומית לאקרודיניה יכולים לחלוק עלינו: המגיפות מגיעות ונעלמות, וכעת אנו נמצאים בתקופת השפל של המחלה. וירולוגים משתמשים לפעמים בנימוק הזה. נדרשת תקופת זמן ארוכה על מנת לשלול את התאוריה הזו, ואין בנמצא וירולוגים המעוניינים לחקור מחלה שאינה קיימת עוד. לפיכך מתנגדי הכספית ניצחו כ-"ברירת מחדל" ואנו נותרנו עם השאלה: מהי הוכחה מדעית? האם ניתן אי פעם להשיג אותה בתחום הרפואה?"
