---
analyst: amantonio
---

במקרה הזה לא היה שום דבר יוצא מן הכלל למעט עובדה אחת: אביה של הילדה, [ג'ון פולינג](https://en.wikipedia.org/wiki/Jon_Poling), הוא נוירולוג שתיעד את כל הבדיקות שעשה לבתו. בנוסף, פולינג עבד עם אנדרו צימרמן, אחד מהנוירולוגים הבולטים בארה"ב אשר הופיע בתור עד מומחה בפני בית הדין המיוחד לנזקי חיסונים, שם הוא [טען](http://www.rescuepost.com/files/rh-memo-1.pdf) כי "אין קשר בין חיסון MMR לאוטיזם". צימרמן שותף לכתיבת המאמר הזה ובחוות דעת מומחה שכתב הצהיר שבמקרה של חנה פולינג היה קשר בין החיסון לאוטיזם.
במקור המקרה של חנה פולינג נכלל בתביעה ייצוגית על הקשר בין החיסונים לאוטיזם, בה השתתפו 5,500 ילדים. משרד הבריאות האמריקאי הפריד את המקרה הזה מתוך התביעה הייצוגית ושילמה למשפחתה של חנה פיצויים בסך 20 מיליון דולר תמורת חתימתה על הסכם סודיות. התביעה הייצוגית, אפוא, נדחתה. באותה נקודת הזמן לא היה ידוע כי צימרמן שינה את דעת המומחה שלו במהלך התביעה וכתב חוות דעת שונות עבור התביעה הייצוגית ועבור המקרה של חנה פולינג. זאת מפני שמקרה פולינג היה מסווג, ונחשף לציבור רק אחרי שאחד מעורכי הדין הדליף את המידע לעיתונאי. אחרי חוות הדעת שנכתבה עבור המקרה של פולינג, בית הדין לחיסונים הפסיק להשתמש בשירותיו של צימרמן כמומחה, ועם זאת השתמש בחוות דעתו המקורית שכתב (שגרסה כי "אין קשר") על מנת לדחות את התביעה הייצוגית. [[1]](https://www.rescuepost.com/files/rh-memo-1.pdf)
