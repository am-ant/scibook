---
analyst: amantonio
---

לאחרונה ניכרת מגמה של נירמול האוטיזם. תכנית הטלויזיה רחוב סומסום [מוסיפה](https://www.theguardian.com/tv-and-radio/2017/mar/20/sesame-street-autism-muppet-julia) בובה-אוטיסטית. מפיקים [סרטים](https://www.imdb.com/title/tt2140479) [וסדרות](https://www.imdb.com/title/tt6470478) בהם האוטיסטים מוצגים כאנשים רגילים שרק קצת לא משתלבים בחברה אך עולים על אנשים "רגילים" במיומנויות אחרות. מספרים לנו שיש "לחגוג" את האוטיזם, שהרי האוטיסטים אינם חולים, אלא אנשים רגילים, רק קצת שונים.
במציאות, ברוב המוחלט של המקרים, אוטיזם זוהי מחלה קשה. ב-28% מהמקרים אוטיסטים מפגינים [נטיה](https://www.ncbi.nlm.nih.gov/pubmed/27565654) לפגיעה עצמית. 50% מהם [לא ורבאליים](http://www.dcc-cde.ca.gov/af/afbasic.htm), ל-80% עם פיגור שכלי, ו-30% לוקים באפילפסיה. הסיכון למחלות נלוות כמו אסתמה, אלרגיות, דלקות אוזן תיכונה, הפרעות במערכת העיכול וכו' - הרבה יותר גבוה באוטיסטים.
המחיר הכלכלי שגובה אוטיסט במשך כל חייו [מוערכת](https://www.ncbi.nlm.nih.gov/pubmed/24911948) בבריטניה ובארה"ב ביותר משני מיליון דולר בממוצע אם הוא סובל גם מפיגור שכלי, וב-1.4 מיליון דולר ללא פיגור שכלי. רק אחוז [קטן](http://www.dcc-cde.ca.gov/af/afbasic.htm) של האוטיסטים אכן מתאימים לתדמית שנבנתה ע"י כלי התקשורת – ניחנים באינטליגנציה גבוהה או ביכולות אמנותיות ויצירתיות.
