---
title: "Epidemiologic and Molecular Relationship Between Vaccine Manufacture and Autism Spectrum Disorder Prevalence"
analyst: amantonio
article:
  type: article
  authors: Deisher
  year: 2015
  journal: Issues Law Med
  link: https://www.ncbi.nlm.nih.gov/pubmed/26103708
  pubmed: 26103708
---

האנטיגנים של החיסונים נגד אדמת והפטיטיס A גדלים על מצע של תאים עובריים דיפלואידיים ומכילים שברי DNA בכמויות הגבוהות עשרות מונים מהמגבלות שנקבעו ע"י ה-FDA. שברי ה-DNA האלה מסוגלים להשתלב ב-DNA של תאים אחרים (תופעה שהוכחה בניסויים רבים). בנוסף, החיסונים שגודלו בתרביות תאים דיפלואידיים WI-38 (כמו MMR, אדמת, ואבעבועות רוח) מזוהמים ברטרו-וירוסים אנדוגניים אנושיים (HERVK). מחקרים שנערכו לאחרונה הראו שרמת [התעתוקים](https://he.wikipedia.org/wiki/תעתוק_(ביולוגיה)) של הרטרו-וירוסים האלה גבוהה יותר במוחם של חולי סכיזופרניה והפרעה דו-קוטבית, וכן בלויקוציטים של אוטיסטים. הרטרו-וירוסים האלה מקושרים גם למספר מחלות אוטואימוניות.
השפעת שברי DNA אנושי עוברי ושל הזיהומים ברטרו-וירוסים על הבריאות מעולם לא נחקרה.
פסולת תאית, שברי DNA עוברי וחלקיקי DNA של רטרו-וירוסים מסוגלים להוביל ל-[Insertional mutagenesis](https://en.wikipedia.org/wiki/Insertional_mutagenesis) (אינטגרציה של שברי DNA לתוך ה-DNA התאי) ולתגובות אוטואימוניות. בניסוי שערכו המחברים, מקטעי DNA מתוך החיסונים החליפו תוך 48 שעות 0.2%-0.6% מהגנום של תאים אליהם הם נוספו. בניסוי אחר 1% של הגנום הוחלף ע"י DNA זר תוך 30 דקות.
אינטגרציה של מקטעי DNA קטנים הוכחה גם in vivo. בניסוי של (Jensen (2011 מקטעי DNA הוחדרו והוכללו בהצלחה בכבד של עכברים ע"י הזרקה לוריד בזנב. הניסויים של Colosimo אף הם הדגימו אינטגרציה גנומית של 1%-10%. גם (McNeer (2013 הדגים אינטגרציה גנומית של 0.01%-0.04% בעכברים עם מקטעים באורך 60 זוגות בסיס ע"י שימוש ב-DNA, ושל 1.2% ע"י שימוש בחומצה פפטידו-גרעינית (PNA) טריפלקסית. האינטגרציה הגנומית הייתה הגבוהה ביותר בתאי מח עצם, טחול ובלוטת התימוס. המחברים קובעים שחיסונים שיוצרו בקוים של תאים עובריים אנושיים מכילים רמה בלתי מתקבלת על הדעת של מקטעי DNA עוברי.
מקטעי DNA אנושי באורכים כאלה משתלבים באופן ספונטני בגנום של [שורות תאים](https://he.wikipedia.org/wiki/תרבית_תאים#שורות_תאים_אנושיות). תהליך זה מתגבר בזמן דלקת. הגנום האנושי מכיל קטעים שרגישים לקרע בחוט הכפול של ה-DNA ולאינטגרציה גנומית. הקטעים האלה מרוכזים במיוחד בגנים שמקושרים לאוטיזם.
הפתרון לבעיה המחרידה הזאת הוא פשוט: ייצור החיסונים בתרביות תאים של בעלי חיים, חרקים או צמחים, תוך מניעת הסכנה של שברי DNA אנושי וזיהומים רטרו-נגיפיים. [[1]](http://soundchoice.org/wp-content/uploads/2012/08/DNA_Contaminants_in_Vaccines_Can_Integrate_Into_Childrens_Genes.pdf)
