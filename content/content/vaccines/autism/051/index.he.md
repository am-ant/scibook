---
analyst: amantonio
---

אקרודיניה פגעה רק בילדים הרגישים לכספית, והחלק היחסי שלהם היה 0.2% מהאוכלוסיה. גם אוטיזם פוגע בילדים רגישים בלבד, ונכון להיום החלק היחסי שלהם הוא פחות מ-3%. אפילו אם נניח שהחיסונים מסוגלים לגרום לאוטיזם, המחקרים האפידמיולוגיים שלא לוקחים בחשבון את הרגישות הזאת, עשויים שלא לגלות את הקשר. יתרה מכך, כיוון שכל המחקרים האפידמיולוגיים הקיימים ממוקדים ב-MMR או בתימרוסל, הם אפילו באופן תיאורתי לא מסוגלים לחשוף את הקשר בין אוטיזם לחיסונים ורכיבי חיסונים אחרים. ההנחה שרק ה-MMR מסוגל לגרום לאוטיזם והחיסונים האחרים לא מסוגלים שוות ערך להנחה שרק סיגריות מאלבורו מסוגלות לגרום לסרטן הריאות וסיגריות אחרות לא. המחקרים האפידמיולוגיים של אקרודיניה ככל הנראה לא היו מסוגלים לזהות את הקשר גם בשל הרגישות הנמוכה של כלל האוכלוסיה וגם בשל השימוש הנרחב שנעשה אז בכספית. אך מחקרים דומים בוודאות לא היו מצליחים לגלות את הקשר אילו המדענים היו מניחים שאקרודיניה נגרמת ע"י אבקות שיניים בלבד והיו מתעלמים מגורמים כמו חיתולים עם כספית, תכשירים רפואיים או מדי חום שבורים.
אילו אקרודיניה הייתה מתפרצת כיום, אף אחד לא היה אוסר על שימוש בכספית על סמך הנתונים שהצטברו לקראת 1953, והוכחה שמבוססת על סדרה של 28 המקרים ומקרים אנקדוטליים נוספים הייתה מתקבלת ע"י הקהילה המדעית כמגוחכת. כספית הייתה הורגת את הילדים הרגישים אליה במשך עשורים רבים נוספים, בזמן שהקהילה המדעית מבזבזת מיליוני דולרים על חיפוש סיבות גנטיות לאקרודיניה (וכמובן הייתה מאתרת כאלה), ועורכת מחקרים אפידמיולוגיים גדולים המתוכננים בצורה, שבאופן עקרוני שלא מאפשרת לזהות את הכספית כגורם למחלה.
זה בדיוק התהליך שקורה עם אוטיזם החל משנות ה-90. נכון להיום יש הרבה יותר עדויות מדעיות המצביעות על הקשר בין חיסונים לאוטיזם מאשר העדויות שהצטברו ב-1953 שהצביעו על הקשר בין כספית לאקרודיניה. לא קיים אפילו מחקר אחד ***שמוכיח*** את היעדר הקשר ביניהם.
