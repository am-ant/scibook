---
title: "Clinical observations on acute poliomyelitis"
analyst: amantonio
article:
  type: article
  authors: Mulder
  year: 1995
  journal: Ann N Y Acad Sci
  link: https://www.ncbi.nlm.nih.gov/pubmed/7611616
  pubmed: 7611616
---

בתקופת מגיפות הפוליו של שנות ה-50 האבחון בוצע על סמך תסמיני שיתוק או בדיקת נוזל שדרתי. אם לחולה היה שיתוק רפה, הוא קיבל אבחון של "פוליו שיתוקי". לעומת זאת אם כמות הלימפוציטים בנוזל השדרה הייתה מוגדלת, זה נחשב ל-"פוליו לא שיתוקי". היום ידוע כי אבחון מעבדה שכזה הינו טיפוסי עבור דלקת קרום מוח נגיפית, אך בשום מקרה לא מעיד על הידבקות בנגיף הפוליו.
רק כשהמגיפות החלו לדעוך החלו לבצע גם בדיקות לאיתור נגיף הפוליו. הדבר התבטא באבחון יתר של הפוליו בזמן המגיפות. כל סוג של שיתוק יכול היה לקבל אבחון של פוליומיאליטיס, בין אם היה מדובר בנוירופתיה פריפריאלית, שבץ, גידול במוח או בעמוד השדרה, טרשת נפוצה ובהרבה מחלות נוספות. אחרי שהאבחנה של פוליו כבר נעשתה, לא נהגו להמיר אותה לאבחנה הנכונה "הודות" לסיוע כספי נדיב שהוענק לחולי פוליו, אך לא לסובלים בסוגי שיתוק אחרים.
השיתוקים תקפו בראש ובראשונה אנשים תשושים, מי שעבר לאחרונה הסרת שקדים, ואת מי שחוסן לאחרונה. באלה שחוסנו השיתוק בדרך כלל החל להתפשט ממקום הזריקה.
לטיפול בפוליו השתמשו בתרופות ותכשירים רבים, בהם סטריכנין (המוכר יותר כרעל עכברים), קורריה (סוג של רעל צמחי), רעל של נחש קוברה וסוגים שונים של אנטיביוטיקה. למרות שיעילות התכשירים האלה התבססה על עדויות אנקדוטליות, השתמשו בהם בבטחון רב. אחד מסוגי טיפול נפוצים בפוליו היו הקרנות של שרירים ושל מח עצם.
במאה ה-20 החלו לטפל בפוליו באמצעים כמו גבס ולוחות-יישור. המטופלים המשותקים נאלצו לשכב מגובסים ומקובעים במשך חודשים, מה שהוביל לניוון שרירים (שכבר לא היו משותקים). התסמינים של המטופלים בגבס לרוב רק החמירו. בשנת 1940 ביקרה בארה"ב אחות מאוסטרליה הידועה בכינוי [האחות קני](https://en.wikipedia.org/wiki/Elizabeth_Kenn). היא דגלה בשיטת טיפול פעילה יותר, אך הרעיונות שלה נדחו ע"י המערכת הרפואית באנגליה ובאוסטרליה. (מאוחר יותר השיטות שהציעה היוו בסיס לפיזיותרפיה.)
רבים מהמטופלים סבלו פחות מהמחלה עצמה ויותר מבידוד ממשפחתם ומחבריהם. הם הרגישו נטושים. הפחד מפוליו גרם לכך שאפילו הצוות הרפואי נהג להתרחק מהחולים.
העיתונים של אותה התקופה תיעדו את החרדה וההיסטריה ההמונית. הפוליו היה מעין חרב דמוקלס שאיימה על כל ילד ומבוגר. ב-1948 נכתב באחד העיתונים שבשל מגיפת פוליו כל העיר חייבת להיסגר ועל כל הילדים להישאר בבתיהם. כל העיר רוססה ב-DDT, ולכל משפחה הומלץ לרסס ב-DDT את בתיהם.
בהלת הפוליו הקיפה את כל המדינה, ולעיתים גם את הסגל הרפואי. בעת התפרצות בקיץ 1938 חלו בלוס אנג'לס 198 עובדי בית חולים (16% מהסטודנטיות לסיעוד). כמעט לא היה להם חום או חולשה, לא היו ממצאים חריגים בבדיקות נוזל חוט שדרה. ההתפרצות הזו התגלתה מאוחר יותר כהיסטריה המונית ולא כפוליו.
