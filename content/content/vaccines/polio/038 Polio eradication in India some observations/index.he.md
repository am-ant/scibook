---
title: "Polio eradication in India: some observations"
analyst: amantonio
header: 'פוליו בהודו'
article:
  type: article
  authors: Paul
  year: 2004
  journal: Vaccine
  link: https://www.ncbi.nlm.nih.gov/pubmed/15532129/
  pubmed: 15532129
countries:
- הודו
---

מיגור של נגיף הפוליו בעולם היה צריך להסתיים בשנת 2000, אבל היעד זז קודם לשנת 2002, ולאחר מכן ל-2005. למרות המאמצים המתואמים, בהודו לא הצליחו למגר את הנגיף. ייתכן ובמקום להזיז את היעד פעם אחר פעם, יש טעם לעצור ולחשוב מדוע הוא לא מושג. אנו סבורים שיש לכך 4 סיבות:
1) *חוסר היעילות של החיסון החי*. כבר ב-1960 היה ידוע כי במדינות בעלות אקלים חם החיסון החי-מוחלש פחות יעיל. באוגנדה בתחילת שנות ה-70 כמות הנוגדנים לאחר חיסון היתה נמוכה מאוד. המצב השתפר כשיחד עם החיסון החלו לתת נסיוב המופק מסוסים. תפקידו היה לנטרל את מדכאי הנגיף הנמצאים ברוק. ב-1989, מתוך כל הילדים שלקו בפליו שיתוקי 14% היו מחוסנים באופן מלא. ב-1994 היחס שלהם עלה ל-22%. ברג'אהסטן החלק היחסי של הילדים המחוסנים בשש מנות ויותר מתוך הלוקים בפוליו שיתוקי הגיע ל-25% ב-1999, ול-58% בשנת 2000.
2) *תחלואה גבוהה בפוליו חיסוני*. מקובל להניח שהמחוסנים יכולים לחלות בפוליו חיסוני רק אחרי המנה הראשונה של החיסון, אך בשנת 1999 מתוך 181 מקרי פוליו חיסוני רק 9 לקו בו אחרי המנה הראשונה. עוד 51 לקו בשיתוק אחרי המנות הנוספות, ו-121 הנוספים לקו בשיתוק כתוצאה ממגע עם המחוסנים.
3) *התנגדות לחיסונים*. הורים מסוימים מאמינים שהחיסון גורם לעקרות. הפחדים האלה אנטי-מדעיים ומקורם בבורות. בנוסף לכך הילדים מקבלים כמות גדולה מאוד של מנות דחף, וההורים מתחילים לפקפק ביעילות החיסון ובשלטונות שספק אם יודעים כמה מנות נדרשות להגנה.
בעת מבצעי חיסון המוניים מחסנים גם ילדים חולים מאוד. כשילד כזה נפטר בסמוך לחיסון, הוריו מניחים בשוגג שהוא נפטר כתוצאה מהחיסון, ומקרים כאלה משפיעים בצורה שלילית על מבצע התחסנות.
להורים ידועות שתי עובדות: א) ילדים רבים לקו בפוליו למרות שקיבלו מנות חיסון רבות, ו-ב) ישנם ילדים שלקו בפוליו מיד אחרי החיסון.
4) *אי-זמינות של החיסון המומת*: למרות שהחיסון המומת יקר מהחי-מוחלש (OPV עולה 10 סנט וה-IPV עולה 10 דולר), ילדים רבים לקו בפוליו למרות שחוסנו ביותר מ-10 מנות, לכן סוגיית העלות מאבדת מהרלוונטיות שלה. יותר מזה, ילדים מקבלים 5 מנות חיסון DTP ונערכים להתחיל לחסן גם נגד הפטיטיס B, ולא עוסקים בשאלת עלות החיסונים האלה.
בתקופה שלפני חיסוני פוליו לקו בו בעיקר ילדים ממשפחות עמידות, ייתכן שבגלל תנאי היגיינה משופרים. כיום חולים בעיקר ילדים ממשפחות עניות. אם לתנאי היגיינה משופרים אכן יש השפעה על התחלואת בפוליו, בהתפרצויות עתידיות הילדים ממשפחות עמידות שוב יפלו קורבנות לפוליו שיתוקי.
לא ניתן למגר את הפוליו ע"י הפרוטוקול הקיים, זאת מכיוון שהחיסון אינו יעיל וכשלעצמו גורם לשיתוק.
