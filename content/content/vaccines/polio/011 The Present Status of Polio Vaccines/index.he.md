---
title: "The Present Status of Polio Vaccines"
analyst: amantonio
article:
  type: article
  authors: Ratner
  year: 1960
  journal: Illinois Medical Journal
  link: https://www.cabdirect.org/cabdirect/abstract/19612702427 
  pubmed: 13857182
countries:
- ארה"ב
---

 ([הטקסט המלא](https://vaccination-information-portal.com/wp-content/uploads/2017/06/ratner_1960.pdf))
- בשנת 1955, בה אושר החיסון של סאלק, השתנתה גם הגדרת מחלת הפוליו. אם לפני כן שיתוק היה צריך להמשך 24 שעות על מנת לקבוע שמדובר בפוליו, משנת 1955 השיתוק היה צריך להימשך לפחות 60 ימים. מכיוון שרוב מקרי השיתוק היו קצרי מועד, כמות מקרי פוליו חדשים פחתה ללא כל קשר לחיסון. בנוסף, נגיף קוקסאקי ודלקת קרום מוח אספטית שלפני כן אובחנו בתור פוליו הופרדו לקבוצת אבחון שונה.
- גם ההגדרה של "מגיפה" השתנתה. אם לפני כן הכריזו על מגיפה אחרי 20 מקרי מחלה, לפי ההגדרה החדשה נדרשו כבר 35 מקרים.
- מתוך כל 1000 נדבקים בפוליו רק אחד סבל משיתוק.
- בשנים 1958-59 כמות מקרי פוליו שיתוקי גדלה באופן משמעותי. מי שהואשם בכך היו הלא-מחוסנים. דר' גרינברג מציין שזה תמוה למדי, כיוון שכמות הלא-מחוסנים פחתה בצורה חדה, ואם הודות לחיסון כמות מקרי פוליו בין שנים 1955-57 קטנה, מדוע בשנים ההם הבלתי-מחוסנים לא השפיעו על הנתונים, שהרי מספרם אז היה גבוה בהרבה? 49% מהאמריקאים לא מחוסנים גם כיום (1960).
- בניסויים הקליניים של חיסון סאלק נבדקה יעילות בלבד כי הניחו שהחיסון הוא בטיחותי. נקבע שיעילות החיסון היא 72% עבור פוליו שיתוקי ושהחיסון אינו יעיל עבור פוליו שאינו שיתוקי. אך אחרי שהחיסון אושר, הוצא מהרכבו תימרוסל ונוסף עוד שלב סינון. אף אחד לא יודע כיצד השינויים האלה השפיעו על יעילות החיסון. הוסיפו שלב סינון נוסף בתקווה לסנן נגיף חי שיאורי, אף שיעילות הסינון למטרה הזו מעולם לא נבדקה בניסוי. ידוע רק שכל שלב סינון מפחית משמעותית את כמות האנטיגן. בישראל מצאו שהוספת שלב סינון מפחיתה את כמות האנטיגן פי 10-30. כמות האנטיגן בחיסון הזה הייתה נמוכה מלכתחילה.
- ב-1954 נגיף חי נתגלה ב-10 מתוך 48 אצוות החיסון שנבדקו לפני הניסויים הקליניים. שלוש מעבדות שונות גילו את הנגיף החי באצוות שונות. אף על פי כן, הניסויים הקליניים המשיכו להתבצע מאחר וסאלק דיווח ש-7500 ילדים חוסנו ללא תופעות לוואי.
- תיאורטית, המתת הנגיף ע"י פורמלדהיד זוהי תגובה כימית מסדר ראשון. כלומר אם להמתת 50% מהנגיף נדרשות X שעות, אזי X שעות נוספות ימיתו 50% מהנגיף הנותר. באופן מעשי זה מעולם לא נבדק. כולם האמינו לסאלק ואף אחד לא בדק את הנתונים שסיפק, מה שהוביל בסופו של דבר ל-Cutter Incident.
- החיסון שיוצר עבור הניסויים הקליניים של 1954 עבר שלוש בדיקות בטיחות. לאחר אישור החיסון בדיקת הבטיחות בוטלה. לכן אין זה מפתיע שהיו התפרצויות של שיתוק כתוצאה מהחיסון. מפתיע שלא היו יותר התפרצויות כאלה.
- להפקת הנוגדנים יש צורך בזן וירולנטי. מצד שני זן וירולנטי בחיסון גורם למגיפות שיתוק באנשים שאין להם נוגדנים.
- בשנת 1956 התברר שהשוני בחוזק (potency) של חיסונים שיוצרו ע"י יצרנים שונים הגיע לפי 600.
- בשנת 1957 ליצרן הגדול ביותר של החיסון הצטבר מלאי בשווי כמה מיליוני דולרים שהחוזק שלו היה פחות מדרישת הסף. ה-FDA הוריד את דרישות הסף כדי שיהיה אפשר לשווק את מלאי החיסון.
- בהשוואת התחלואה בין מחוסנים ללא-מחוסנים, ה-USPHS) US Public Health Service) שכחו לקחת בחשבון 100,000 לא מחוסנים, מה שהוביל להערכת יתר של יעילות החיסון. ירידת כמות מקרי פוליו חדשים הייתה תוצאה של סילוף נתונים סטטיסטיים.
- ל-57% מהמחוסנים לא נוצרים נוגדנים לסרוטיפ 1, ל-20% - לסרוטיפ 2, ול-77% לא נוצרים נוגדנים לסרוטיפ 3. בכל מה שקשור לסרוטיפים 1 ו-3, אין שום הבדל בין המחוסנים ללא-מחוסנים.
- אפילו החיסונים המומתים הטובים ביותר מעניקים חסינות לתקופה מאוד קצרה, ומצריכים חיסוני דחף מידי שנה.
- למחוסנים קשה מאוד לקבל מהרופאים איבחון של פוליו לא שיתוקי. בשנות 1956/57 הסתבר, שלרוב המקרים של פוליו לא שיתוקי אחראים בעצם נגיף קוקסאקי B5 ואקו-וירוס 9.
- בעת מגיפת פוליו של 1958 בישראל לא היה שום הבדל בתחלואה בין המחוסנים ללא-מחוסנים. בזמן המגיפה במסצ'וסטס, בקרב מחוסנים בשלוש מנות חיסון היו יותר מקרי פוליו שיתוקי מאשר בלא-מחוסנים.
- בניסויים קליניים של חיסונים מומתים מקדחת כתמים, מטיפוס ומדלקת מוח יפנית הסתבר שכאשר כמות חלקיקי הנגיף בתוך החיסון הייתה פחות ממאה מיליון, בעלי החיים שחוסנו מתו מהר יותר מהלא-מחוסנים. החיסון גרם [לסנסיטיזציה](https://en.wikipedia.org/wiki/Sensitization_(immunology)), והרגישות למחלה רק גדלה בעקבותו. זוהי עובדה אימונולוגית שהוכרה ע"י USPHS. כלומר, חיסון שאינו מספיק יעיל מביא יותר נזק מתועלת. כנראה שזה מה שקרה במסצ'וסטס שבה 47% ממקרי פוליו שיתוקי היו במחוסנים.
- בחיסונים של סאלק היו רק 10-30 מיליון חלקיקי נגיף, וזה עוד לפני הוספת שלב סינון נוסף.
- אחד מראשי FDA היה נחוש לא לאשר את החיסון כי לא הצליח לקבל מסאלק תשובות לשאלות שהציב. מנהליו ביטלו את החלטתו.
- הציבור בטוח ביעילותו הגבוהה של החיסון למרות שידוע לנו שאין זה המצב. קשה לשנות את הדעה הציבורית ולכן לא כדאי לערב את הציבור בדיון הזה.
