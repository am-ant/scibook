---
title: "The vaccine origin of the 1968 epidemic of type 3 poliomyelitis in Poland"
analyst: amantonio
article:
  type: article
  authors: Martín
  year: 2000
  journal: Virology
  link: https://www.ncbi.nlm.nih.gov/pubmed/11112479
  pubmed: 11112479
conditions:
- זיהום וירוס חיסון
countries:
- פולין
---

החיסונים ככל הנראה יובילו בעתיד למיגור מוחלט של נגיף הפוליו. המיגור יוביל לצורך להפסיק את החיסון, במיוחד בחיסון חי. עם זאת מספר סוגיות מדעיות בדבר איך ומתי להפסיק את החיסונים עדיין נותרו ללא מענה ראוי.
אחת מהסוגיות היותר חשובות היא כמה זמן יתקיימו זני פוליו חיסוניים אחרונים שעברו מוטציות, האם הם יהיו מדבקים בעידן שאחרי החיסון והם יוכלו לגרום למגיפות פוליו חדשות.
מעט מאוד ידוע על בסיס גנטי ומולקולרי של העברת הנגיף, והאם זן חיסוני אחרי מוטציה יהיה מדבק כמו הזן הפראי.
ב-1967 נערך בפולין ניסוי קטן על זן פוליו חיסוני חדש (USOL) שהיה אמור להוות חלופה לסרוטיפ 3 של זן פוליו של סאבין. הזן של סאבין אינו יציב מבחינה גנטית, והחסינות מהחיסון הכולל אותו מתפוגגת במהירות. מהבדיקות התברר כי הזן החדש יעיל יותר הזן של סאבין ויציב יותר מבחינה גנטית.
אבל בחודשים מאי-דצמבר 1968 הייתה בפולין התפרצות של פוליו שיתוקי (464 מקרים). במונחים של זמן ומיקום ההתפרצות היתה קשורה לניסויים של הזן החדש אשר נערכו 4 חודשים לפני תחילת ההתפרצות. באותה התקופה ארגון הבריאות העולמי לא היה מסוגל לקבוע אם ההתפרצות נגרמה על ידי הזן הפראי או החיסוני. ורק עכשיו (2000), כאשר הבדיקות הגנטיות נהיו זמינות, התברר כי ההתפרצות נגרמה על ידי זן החיסון. נהוג להניח כי אחד מתוך 200 אנשים שנדבקים בזן הפראי סובל משיתוק, כלומר, ניסוי מצומצם של החיסון הוביל להדבקה של לפחות 90,000 איש. ייתכן והדבר נובע מכך שהזן החדש, גם שהוא עדיף על הזן של סאבין מכל הבחינות, מופרש ע"י המחוסנים במשך תקופה ארוכה יותר, מה שהוביל למגיפה.
מכאן נובע שאנשים מסוימים המפרישים את הנגיף יותר מ-10 שנים לאחר החיסון עלולים להוות סיכון רציני לחידוש מגיפות הפוליו בעידן שלאחר החיסון.
