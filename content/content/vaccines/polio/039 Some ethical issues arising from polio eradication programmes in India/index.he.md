---
title: "Some ethical issues arising from polio eradication programmes in India"
analyst: amantonio
article:
  type: article
  authors: Paul
  year: 2005
  magazine: Bioethics
  link: https://www.ncbi.nlm.nih.gov/pubmed/16222855
  pubmed: 16222855
countries:
- הודו
---

תוכנית ארגון הבריאות העולמי למיגור פוליו בהודו מעלה סוגיות אתיות רבות. כאן נתרכז בשתיים מהן:
1) *האיזון בין יתרונות וסיכונים של התוכנית למיגור פוליומיאליטיס.*
בניגוד לחיסון המומת, החיסון החי-מוחלש מפתח גם את חסינות העדר. ילד שחוסן מפריש את הנגיף ומדביק את מי שבא איתו במגע. כלומר כל אדם מחוסן ממשיך את שרשרת הפצת החיסון.
עם זאת בתהליך ההפצה של זני החיסון הנגיף עובר מוטציות. לפי מחקר שנערך ביפן, 69% ממוטציות של נגיף פוליו מסרוטיפ 1, 92% ממוטציות של סרוטיפ 2 ו-55% ממוטציות של סרוטיפ 3 התגלו כנוירו-וירולנטיים (מסוגלים להדביק תאים של מערכת העצבים).
2) *הסכמה מדעת*
בהודו לא מיידעים את ההורים על הסיכונים האפשריים הכרוכים בחיסון. המלצות ארגון הבריאות העולמי מתרכזות בתעמולת החיסונים, והארגון לא עוסק בהסכמה מדעת. גם שידוע כבר מזמן כי החיסון יכול לגרום לשיתוק, רופאים בהודו מקבלים המלצה שלא ליידע את מטופליהם בעובדה הזאת, ולדון בה רק בחוגים האקדמיים. כשהתברר כי החיסון גורם ליותר מקרי שיתוק ממה שחשבו קודם לכן, אחד ממקימי הוועד למיגור פוליומיאליטיס הודיע: "אנחנו יכולים להעז לפרסם את ההיקפים האמיתיים של VAPP (פוליו שיתוקי הנגרם ע"י חיסון) רק אם יש לנו אסטרטגיה חלופית ליישום מיידי".
ברור שאם היתרונות תוכנית המיגור גוברים בבירור על הנזק שלה, אז ייתכן ולא כדאי ליידע את ההורים על הסיכונים. אבל האם זה באמת כך?
כדי לענות על השאלה הזאת עליינו לדעת:
א) כמה מקרי פוליו באמת נמנעו הודות לחיסון?
על השאלה הזו לא ניתן לענות. כמובן שמספר מקרי הפוליו בהודו ירד מ-13-38 אלף בשנות ה-80, ל-1126 בלבד בשנת 1999. עם זאת, זה קרה בעיקר בגלל שינוי הגדרת המחלה. עד לפני 1990 כל מקרה של שיתוק רפה חריף סווג בתור פוליומיאליטיס, ואילו אחרי 1990 רק מקרים שנגרמו על ידי נגיף הפוליו נכנסו לסטטיסטיקה. בשנים 1996 ו-1999 ההגדרה של פוליומיאליטיס השתנתה שוב, ועם זאת מספר כולל של מקרי שיתוק בשנים האלה לא השתנה. יתר על כן, מספר מקרי פוליו כיום נמצא בהערכת-חסר, שכן לא תמיד מתאפשר לבצע בדיקות צואה לצורך אבחון רשמי. מקרי VAPP כלל לא מסווגים כפוליו, ובנוסף רבים מהם מסווגים בטעות כמחלות אחרות.
ב) כמה מקרים של פוליו שיתוקי התרחשו למרות ההיקף החיסוני הגבוה? בשנים 1998-2003 33-60% מכלל מקרי השיתוק היו במי שחוסנו ב-4 מנות חיסון או יותר.
ג) כמה מקרי שיתוק נגרמו על ידי החיסון עצמו? באותן השנים (1998-2003) נרשמו 120-206 מקרים בשנה. עם זאת, על פי הערכות מסויימות מספרם הגיע לכדי כ-300 מקרים בשנה.
גם אם יתרונות מיגור הנגיף מצדיקים את הסתרת המידע על סיכוני החיסון, נדרש לכל הפחות לפצות משפחות של ילדים שלקו ב-VAPP, או הפכו לנכים, או שנפטרו מפוליו למרות שחוסנו באופן מלא.
