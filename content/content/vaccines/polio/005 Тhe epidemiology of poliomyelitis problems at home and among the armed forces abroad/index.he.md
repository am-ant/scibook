---
title: "Тhe epidemiology of poliomyelitis: problems at home and among the armed forces abroad"
analyst: amantonio
article:
  type: article
  authors: Sabin
  year: 1947
  journal: JAMA
  link: https://jamanetwork.com/journals/jama/article-abstract/294489
  pubmed: 20242791
---

מקרי שיתוק בודדים תועדו גם בתקופות עתיקות, אך מגיפות פוליו רחבות היקף הופיעו בפתאומיות רק בתחילת המאה ה-20. מדענים מסוימים סברו שפשוט החלו לאבחן פוליו טוב יותר, אך מחבר המאמר (אותו סאבין שפיתח בבוא היום את החיסון החי) לא הסכים עם טענה זו וכתב שמגיפות שיתוק כאלה לא יכלו להתרחש בעבר בלי שהשאירו עדויות כלשהן.
יתרה מזאת, במדינות רבות הפוליו לא מוכר עד היום. המגיפות משתוללות בעיקר בערים הגדולות, במדינות בעלות תנאים סניטריים והיגייניים משופרים – ולא נרשמות במדינות לא מתועשות המתאפיינות בתנאי אקלים דומים. בסין למשל נרשמים מקרים בודדים, למרות שבערים רבות שם עובדים רופאים מערביים שלא היו יכולים שלא לשים לב להתפרצות מגיפות באוכלוסיה המקומית אילו אכן היו מתרחשות.
מקרי פוליו שיתוקי (למעט מקרים חריגים נדירים) לא נרשמים במשך רוב השנה, ואילו בסוף הקיץ ותחילת הסתיו מתפרצות מגיפות. כיום (1947) כמו גם לפני 30-40 שנה מגיפות פוליו תמיד מתחילות מהערים הגדולות.
באותו הזמן שהחיילים האמריקאים, הבריטיים והאוסטרליים שהוצבו בפיליפינים, יפן, סין ובמזרח התיכון חלו בפוליו, מקרי שיתוק כמעט ולא נצפו באוכלוסייה המקומית. הפוליו היה הגורם הדומיננטי למקרי מוות של החיילים האמריקאים בפיליפינים, למרות שלא היו שום מגיפות באוכלוסייה המקומית, ול-90% מהמקומיים נמצאו נוגדנים לפוליו. בגבולות ארה"ב חיילים חלו בפוליו פי 10 יותר מאשר מחוץ לארה"ב. סאבין בכבודו ובעצמו היה עד להתפרצות פוליו בקרב החיילים האמריקאים בסין, כשבאוכלוסיה המקומית לא היה לזה זכר. רופא בריטי שעבד בסין 25 שנים היה עד למקרים רבים של פוליו שיתוקי בקרב זרים, אך למקרים בודדים ונדירים בקרב הסינים. חוקרים רבים אוששו את התצפיות האלו.
