---
title: "Polio vaccines and the origin of AIDS"
analyst: amantonio
header: 'איידס'
article:
  type: article
  authors: Elswood
  year: 1994
  journal: Med Hypotheses
  link: https://www.ncbi.nlm.nih.gov/pubmed/7935079
  pubmed: 7935079
diseases:
- איידס
---

למרות שחיסונים מיגרו מספר מחלות, הזיהום שלהם מעורר דאגה מסוימת. ב-1902, 19 תושבי פנג'אב קיבלו חיסון ניסיוני נגד דבר שהיה מזוהם בנבגי טטנוס. כל המחוסנים מתו. בשנת 1906, 24 שבויים בפיליפינים קיבלו חיסון ניסיוני נגד כולרה. 13 מהם מתו.
בשנת 1938 יותר ממיליון ברזילאים קיבלו חיסון נגד קדחת צהובה אשר היה מזוהם בהפטיטיס B. הנגיף חדר אל הרכב החיסון מנסיוב דם אנושי אשר שימש כמייצב. למרות זאת השימוש בנסיוב נמשך עד שנת 1942, ובמשך התקופה הזאת 330,000 אנשים חלו בהפטיטיס.
חיסון הפוליו הראשון פותח בשנת 1935. הנגיף לא הומת על ידי פורמלדהיד כהלכה, וכתוצאה מהחיסון ילד אחד מת ושלושה אחרים לקו בשיתוק.
לאחר מכן התגלה כי נגיף פוליו מתרבה בתאי כליות של הקופים, וזה איפשר את פיתוח החיסון של סאלק. מדי שנה הוציאו כליות ל-200,000 קופים שהומתו לאחר מכן.
בשנת 1954, לפני שהחל שימוש המוני בחיסון, התברר שהקופים שחוסנו מתחילים למות. למרבה המזל התברר שהסיבה למותם איננה פוליו אלא מחלה אחרת, והמדענים נאנחו בהקלה.
גם החיסון של סאבין יוצר על גבי תאי כליות הקופים, אבל הנגיף לא הומת בפורמלין. החיסון נבדק על 77 מיליון אנשים בברית המועצות ובמזרח אירופה.
המקרים הראשונים של איידס נרשמו ב-1978 בקרב הומוסקסואלים. באותה השנה נוסה בהומוסקסואלים גם חיסון חדש נגד הפטיטיס B. את הנגיף של החיסון בודדו מדמם של הומוסקסואלים. מאחר שהצוות הרפואי קיבל את אותו החיסון (שלא חלה באיידס) סברו שהקשר מקרי. אם כי לאחר מכן [התברר](https://www.ncbi.nlm.nih.gov/pubmed/7609679) כי הצוות הרפואי בכל זאת קיבל חיסון אחר.
ב-1983 התברר כי האיידס משתולל גם במרכז אפריקה. בנוסף, בשנת 1983 התברר כי קופים מתים ממחלה הדומה מאוד לאיידס. כעקרון מגיפות הקופים החלו עוד ב-1969, אך עד תחילת שנות ה-80 לא יחסו להם חשיבות. בקופי המקוק בודד נגיף שהיה דומה לנגיף ה-HIV ב-40%. נגיף זה נקרא SIV – הגיף כשל חיסוני בקופים.
בנוסף לסאלק ולסאבין, גם הילרי קופרובסקי ממכון וינסטאר ניסה לפתח חיסון נגד פוליו (יחד עם סטנלי פלוטקין, שהביא עלינו את RA27/3). תחילה החיסונים נבדקו על ילדים המטופלים בבית חולים פסיכיאטרי בניו יורק, ולאחר מכן בצפון אירלנד. את הניסוי האירי נאלצו להפסיק מאחר והנגיף המוחלש הפך שוב לוירולנטי. לאחר מכן בסוף שנות ה-50, החיסון נבדק על מיליוני אנשים בקונגו הבלגית (זאיר). במקרה התברר כי הכפרים שבהם נבדק החיסון הם אותם הכפרים בהם התגלה HIV לראשונה 30 שנה מאוחר יותר. הקונגו הבלגית התפרקה ב-1960, ואז פרצה שם מלחמת אזרחים, כך שאיש לא ביצע מעקב ארוך טווח על הילדים המחוסנים. קופרובסקי טען כי קיבל מארגון הבריאות העולמי אישור לבצע ניסויים קליניים, אך הארגון מכחיש זאת.
