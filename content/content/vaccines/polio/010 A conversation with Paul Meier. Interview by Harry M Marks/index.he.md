---
title: "A conversation with Paul Meier. Interview by Harry M Marks"
analyst: amantonio
article:
  type: article
  authors: Meier
  year: 2004
  journal: Clin Trials
  link: https://www.ncbi.nlm.nih.gov/pubmed/16281468
  pubmed: 16281468
countries:
- ארה"ב
---

[The Cutter Incident, 50 Years Later (Offit, 2005, N Engl J Med)](https://www.ncbi.nlm.nih.gov/pubmed/15814877)
בתקופה של הניסויים הקליניים של חיסון ה-IPV, פרסם ממציא החיסון ג'ונאס סאלק מאמר, בו הוא טען כי כל הנגיף בחיסון הומת, אך לא סיפק נתונים על כל אצוות החיסון. פול מאייר (אותו מאייר האחראי לפיתוח של עקומת קפלן-מאייר) חשד שהנתונים האלה בעיתיים. כדי לברר את טענתו ייסדה "הקרן הלאומית לשיתוק ילדים" ([NFIP](https://en.wikipedia.org/wiki/March_of_Dimes)) ועדה מייעצת. כשמי מחבריה לא יישר קו עם העמדה הרשמית הוא גורש מהועדה ובמקומו התקבל מישהו אחר, יותר נוח. ככה הועדה שינתה את הרכבה 5-6 פעמים עד שכולם חתמו על מסקנותיה.
בתום הניסויים הקליניים ה-NFIP הקציבה לועדה שעתיים להכרות עם החומרים, ולאחר מכן החיסון אושר ושש חברות קיבלו רשיון לייצר את החיסון של סאלק.
שבועיים לאחר מכן חלק מהילדים שקיבלו את חיסון שיוצר ע"י מעבדות קאטר (Cutter Laboratories) החלו לסבול משיתוק, ולחיסון בוצע ריקול. לאותה נקודת זמן 380,000 ילדים הספיקו לקבל אותו. הסתבר ש-40,000 מתוכם לקו בפוליו, 200 קיבלו שיתוק ו-10 נפטרו, זאת בגלל שהנגיף בחיסון לא הומת כולו והחיסון הכיל נגיפים חיים. גם החיסון שיוצר ע"י Wyeth [גרם](https://www.ncbi.nlm.nih.gov/pmc/articles/PMC2928990) למספר מקרי שיתוק ומוות. גם לחברות אחרות היו בעיות בתהליך המתת הנגיף. כמות קטנה מידי של פורמלדהיד לא המיתה את הנגיף, ואילו כמות גדולה מידי הפכה את החיסון לחסר תועלת. גם שאריות חומרים שונים שהיו בהרכב החיסון הגנו על הנגיף מפני הפורמלדהיד.
מכיוון שיצרני החיסונים איימו על כלי התקשורת בהורדת נפח פרסומות, הוחלט להפוך את מעבדות קרטר לשעיר לעזאזל. למרות שלא הוכחה רשלנות של מעבדות קאטר, בית המשפט חייב את החברה לשלם פיצויים לנפגעי החיסון. עם הזמן זה הוביל לריבוי תביעות נגד יצרני החיסונים, עד שבשנת 1986 התקבל בארה"ב "חוק נפגעי חיסונים" (Vaccine Injury Act) שלפיו נחסמה האפשרות לתבוע את יצרני החיסונים בבתי משפט רגילים. ניתן היה לתבוע פיצויים רק באמצעות בית דין פדרלי מיוחד כשהפיצויים תוקצבו מכספי המיסים על החיסונים. עם זאת פרצה אחת נשארה: אם בית הדין המיוחד דחה את התביעה ניתן היה לפנות לבית משפט רגיל. מחבר המאמר הזה (הלא הוא מיודענו פול אופיט) [סבור](https://www.ncbi.nlm.nih.gov/pmc/articles/PMC1383764) כי יש לבטל אפשרות זו מכיוון שהתביעות הללו עולות ליצרני החיסונים מיליוני דולרים ומסיחים את מאמציהם ממשימת היצור והשיווק של התכשירים החשובים האלה.
