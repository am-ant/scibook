---
title: "Vitamin A supplements and mortality related to measles: a randomised clinical trial"
analyst: amantonio
article:
  type: article
  authors: Barclay
  year: 1987
  magazine: BMJ
  link: https://www.ncbi.nlm.nih.gov/pmc/articles/PMC1245303
  pubmed: PMC124530
drugs:
- ויטמין A
---

רק לאחר 50 שנה ויטמין A התגלה מחדש, אחרי שהסתבר כי באינדונזיה התמותה מחצבת בקרב הילדים אפילו עם מחסור קל בויטמין A היתה [גבוהה](https://www.ncbi.nlm.nih.gov/pubmed/6136744) פי 4, ובקבוצות גילאים מסויימות היתה גבוהה פי 8 עד 12. כמו כן הסתבר כי תיסוף של ויטמין A [מוריד](https://www.ncbi.nlm.nih.gov/pubmed/2871418) את התמותה ב- 34%. בדו"ח אירגון הבריאות העולמי לשנת 1968 [נטען](http://apps.who.int/iris/handle/10665/41782) כי אין דבר המזוהה עם יותר עם מחלות זיהומיות מאשר מחסור בויטמין A.
חצבת מורידה את רמות הויטמין A אפילו אצל ילדים שתזונתם טובה. רמות הויטמין יורדות אצלם מתחת לרמות של ילדים הסובלים מתת תזונה שלא חלו בחצבת.
החוקרים ביצעו מחקר אקראי בקרב ילדים שחלו בחצבת בטנזניה. רבע מהילדים סבלו מתת תזונה (14% מתת תזונה חמורה), ורק כשליש מהילדים היו בעלי משקל הגבוה מ-80% מהמשקל הנורמלי. רבים סבלו מאנמיה. ל-91% מהילדים רמת ויטמין A הייתה נמוכה מ- 0.56umol/l (היום הרמה התקנית [עומדת](https://medlineplus.gov/ency/article/003570.htm) על- 1.75umol/l).
בקרב ילדים שלא קיבלו ויטמין A התמותה היתה 13%. בקרב אלה שקיבלו 400,000IU ויטמין A התמותה היתה 7%. בקרב ילדים מתחת לגיל שנתיים הויטמין הוריד את התמותה ב-87%. ילדים הסובלים מתת תזונה נפטרו מחצבת פי כמה וכמה מילדים שאכלו טוב יותר, וזאת בלי קשר לויטמין A.
בעקבות המחקר הזה ארגון הבריאות העולמי [המליץ](http://apps.who.int/iris/handle/10665/226256) על מתן ויטמין A לילדים החולים בחצבת, אך רק במקומות בהם התמותה ממנה עלתה על 1%. המינון המומלץ היה 100-200 אלף IU, בהתאם לגיל, אף על פי שבמחקר נעשה שימוש במינון 400,000IU.
