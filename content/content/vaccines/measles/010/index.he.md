---
analyst: amantonio
---

מה זה בכלל אומר "חיסון מוחלש"? איך בדיוק ניתן להחליש נגיף כדי שיהפוך ללא מידבק מבלי להמיתו? לשם כך, הנגיף מותאם לחיים בתאים לא אנושיים, וכתוצאה מכך הוא עובר מוטציה, ונעשה פחות מותאם לבני האדם.
הנה לדוגמה [תרשים](https://www.ncbi.nlm.nih.gov/pubmed/8741307) של תהליך היצור של נגיף לחיסון חזרת:
ראשית, מבודדים מאדם חולה את הזן פראי של הנגיף. לאחר מכן מעבירים אותו [באופן סדרתי](https://en.wikipedia.org/wiki/Serial_passage) דרך תאי כליות עובריים, ואחרי זה מעבירים את הנגיף לתאי כליות של קופים ירוקים. אחר כך מעבירים אותו שש פעמים דרך תאים של [שק שפיר](https://en.wikipedia.org/wiki/Amniotic_sac) של תרנגולות, פעמיים דרך [תאי פיברובלסט](https://he.wikipedia.org/wiki/פיברובלסט) של ביצי שליו, ואז עוד פעמיים דרך תאי שק שפיר של תרנגולות.
לאחר מכן התהליך יכול להימשך במספר דרכים. אפשר להעביר את הנגיף דרך תאי פיברובלסט של ביצי עוף, או שאפשר עוד פעמיים דרך תאי שק שפיר של תרנגולות, חמש פעמים דרך [אלנטואיס](https://en.wikipedia.org/wiki/Allantois) (איבר נשימה של עוברים) ולאחר מכן שוב דרך תאי פיברובלסט. כך ניתן לקבל זנים שונים של הנגיף החיסוני שגם אותם ניתן לערבב ביניהם. הנה [הפטנט](https://www.google.com/patents/US4324861) של התהליך, אם מעניינים אתכם הפרטים.
כל יצרן חיסונים נוהג לשנות את התהליך על פי מיטב דמיונו. חברת Merck למשל לא משתמשת בתאי כליות של קופים ירוקים שלא בתאי ריאות עובריים – נקביים ([WI-38](https://en.wikipedia.org/wiki/WI-38)) וזכריים ([MRC-5](https://en.wikipedia.org/wiki/MRC-5)) וכן [בסרום שור עוברי](https://en.wikipedia.org/wiki/Fetal_bovine_serum). (יאמר כי השימוש בתאים עובריים אנושיים לאו דווקא עדיף על תאים של בעלי חיים ונסקור את הנושא הזה בפרק אחר.)
מכיוון שאין יכולת להפריד לחלוטין את הנגיף מתאי מצע הגידול שלו, חלקי התאים האלה הופכים לאחד ממרכיבי החיסון. כיוון שתפקידם של התאים האלה הוא ריבוי מהיר, במקרים רבים הם מסרטנים. מדעני FDA כמובן [מודאגים](https://www.scribd.com/doc/246682536/FDA-Meeting-Human-Tumors-for-Vaccine-Manufacture) מהעובדה הזו, אך לא יותר מידי.
התאים האלה יכולים להכיל גם נגיפים נוספים שטרם ידועים למדע. הרי כדי למצוא בתאים נגיף מסויים צריך לדעת מה מחפשים. אבל אל תדאגו, מדעני FDA [עמלים](https://www.fda.gov/biologicsbloodvaccines/scienceresearch/biologicsresearchareas/ucm127327.htm) על שיטות חדשות לגילוי נגיפים. כך ב-2010 [נתגלה](https://www.ncbi.nlm.nih.gov/pmc/articles/PMC2876658/) נגיף האופייני לחזירים בחיסון רוטה, אם כי מי שגילה אותו זה לא ה-FDA אלא מדענים מאוניברסיטת קליפורניה. לאחר מכן הם החליטו לבדוק חיסון רוטה של יצרן אחר [וגילו](http://www.who.int/entity/immunization_standards/vaccine_quality/PCV1_Q_and_As_rotavirus_vaccines_3Jun10.pdf) בו כבר DNA של שני נגיפים חזיריים. אבל אל תדאגו. ה-FDA [סבור](https://www.fda.gov/NewsEvents/PublicHealthFocus/ucm205585.htm) כי הנגיפים האלה בטוחים לחלוטין לבני אדם. כלומר, אין הוכחות לכך, שהם מסוכנים. לפיכך הוחלט [להשאיר](https://www.cdc.gov/vaccines/pubs/pinkbook/downloads/appendices/B/excipient-table-2.pdf) את הנגיפים האלו בחיסונים. הרי לא ישנו חיסונים כל כך טובים בגלל כאלה זוטות כמו כמה נגיפים מיותרים.

{{< figure src="https://ic.pics.livejournal.com/amantonio/68333260/2675/2675_600.jpg" attr="מקור" attrlink="https://www.ncbi.nlm.nih.gov/pubmed/8741307" >}}
