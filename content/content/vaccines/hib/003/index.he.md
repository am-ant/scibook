---
analyst: amantonio
---

חיסונים מצומדים זהו סוג מיוחד של חיסונים. הקפסולה של המופילוס אינפלואנזה היא סוג של פחמימה (פוליסכריד). לא ניתן לפתח חיסון רגיל נגד פוליסכריד מפני שמערכת החיסון משום מה מסרבת להפיק נוגדנים לפחמימות. כדי לפתור בעיה זו מצמידים אל הפוליסכריד חלבון (בדרך כלל משתמשים בטוקסואיד של דיפתריה או טטנוס) וכך מאלצים את מערכת החיסון להפיק נוגדנים לפוליסכריד בנוסף לנוגדנים לחלבון. חיסונים מצומדים נוספים הם חיסונים נגד פנאומוקוק ונגד מנינגוקוק.
