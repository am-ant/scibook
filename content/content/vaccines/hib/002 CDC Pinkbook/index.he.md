---
title: "CDC Pinkbook"
analyst: amantonio
article:
  type: cdc
  link: https://www.cdc.gov/vaccines/pubs/pinkbook/hib.html
---

המופילוס אינפלואנזה (Haemophilus influenza) זהו חיידק שתחילה נחשד כגורם לשפעת (ומכאן נקבע שמו).
החיידק מייצר סביבו מעטפת פוליסכרידית ([קפסולה](https://he.wikipedia.org/wiki/קפסולה_(בקטריולוגיה))). קיימים שישה סוגים (סרוטיפים) של המופילוס אינפלואנזה (A, B, C, D, E, F), הנבדלים לפי סוג הכמוסה. החיסון הקיים מיועד נגד סרוטיפ B בלבד (HiB) אשר גרם ל-95% מהמקרים של המופילוס אינפלואנזה בעידן שלפני החיסון. קיימים גם זני המופילוס אינפלואנזה נטולי קפסולה.
לפני תחילת החיסון, אחד מתוך 200 ילדים חלה בהמופילוס אינפלואנזה. חיידק HiB התגלה בלוע של 0.5-3% של תינוקות בריאים.
כמעט כל מקרי המחלה נרשמים בילדים מתחת לגיל 5, ושני שליש מהמקרים בתינוקות בני פחות מ-18 חודשים.
זיהום פולשני יכול לגרום לדלקת קרום המוח, דלקת מכסה הגרון, דלקת ריאות, דלקת מפרקים ודלקת רקמה תת-עורית. 3% עד 6% מדלקת קרום המוח כתוצאה מ-HiB מסתיימם במוות. מתוך השורדים, 15-30% סובלים מהפרעות נוירוליגיות. לא ידוע כיצד החיידק חודר אל מערכת הדם.
בשנים 2010-2011, 33% ממקרי HiB נרשמו בתינוקות מתחת לשישה חודשים (כלומר לא מחוסנים באופן מלא). מתוך שאר המקרים, 36% היו מחוסנים באופן מלא. השאר היו לא מחוסנים, או מחוסנים בפחות מ-3 מנות, או שהסטטוס החיסוני שלהם לא היה ידוע.
גורמי סיכון לתחלואה בהמופילוס אינפלואנזה הם צפיפות, רמה סוציו-אקונומית נמוכה, רמת השכלה נמוכה של ההורים, מחלות רקע כרוניות, כימותרפיה ועוד. שכיחות המקרים בקרב הלטינים והאינדיאנים גבוהה יותר מאשר בקרב הלבנים. הנקה מעניקה הגנה מפני המחלה בששת החודשים הראשונים. בתקופה שלפני החיסון מרבית הילדים פיתחו חסינות טבעית לקראת גיל 5-6.
חיסון HiB ראשון (חיסון פוליסכרידי) היה בשימוש בין 1985 ל-1988, אך הוא לא היה יעיל בתינוקות מתחת ל-18 חודשים, ואילו עבור ילדים מבוגרים יותר היעילות הייתה לא קבועה ונמדדה בגבולות של 88% עד 69%- (שלילית).
החל מ-1988 משתמשים בחיסון מצומד שניתן בגילאים חודשיים, 4, 6 ו-12 חודשים. קיים חיסון HiB נפרד, אך בדרך כלל HiB הוא חלק מחיסון מחומש או משושה (הכולל גם מרכיבי דיפתריה, טטנוס, שעלת, פוליו והפטיטיס B).
