---
title: "Hypothesis: conjugate vaccines may predispose children to autism spectrum disorders"
analyst: amantonio
header: 'מימיקריה מולקולרית ואוטיזם'
article:
  type: article
  authors: Richmand
  year: 2011
  journal: Med Hypotheses
  link: https://www.ncbi.nlm.nih.gov/pubmed/21993250
  pubmed: 21993250
diseases:
- אוטיזם
countries:
- ארה"ב
- דנמרק
- ישראל
---

חיסונים מצומדים משנים מהיסוד את התגובה החיסונית לאנטיגנים פחמימתיים. חיסונים פוליסכרידיים לא מצומדים לא מסוגלים ליצור תגובה חיסונית יעילה עד גיל 5. הסיבות לכך מוסברות בפרוטרוט במאמר, כמו גם מנגנון הפעולה של החיסונים המצומדים.
החיסונים המצומדים יעילים יותר בגיל הרך, אך הנוגדנים שמופקים בעקבות החיסונים המצומדים גורמים לתגובות אוטואימוניות (כמו זאבת, מחלות לב, הפרעות נוירולוגיות בילדים על רקע אוטואימוני, PANDAS ועוד) בסבירות גבוהה יותר. השימוש בחיסונים המצומדים בחודשים הראשונים לחיי תינוק יכול לגרום לתופעות אלה בסיכון גבוה יותר.
לאוטיסטים יש רמות נוגדנים גבוהות למבנים עצביים וכן רמות גבוהות של ציטוקינים פרו-דלקתיים במוח, מה שמעיד על כך שלתהליכים אוטואימוניים ונוירו-דלקתיים יכול להיות תפקיד חשוב במקרי אוטיזם מסוימים.
כיוון [שמיאלינציה](https://he.wikipedia.org/wiki/מיאלין) (היווצרות מעטה הבידוד של סיבי עצב) היא אינטנסיבית ביותר במהלך 9 החודשים הראשונים של החיים, והיא נמשכת גם בגיל הרך, התפתחות נוירונים אצל תינוקות וילדים צעירים עלולה להיות פגיעה במיוחד לנוגדנים עצמיים, כולל אלו המגיבים עם גליקו-פרוטאינים במעטפת המיאלין .
החיסון המצומד הראשון (נגד HiB) הוכנס לשימוש בארה"ב ב-1988, ולאחר מכן אושר במדינות מפותחות אחרות, כולל דנמרק (1993) וישראל (אושר ב-1992 ונכנס ללוח החיסונים ב-1994).
בארה"ב השכיחות של האוטיזם החלה לעלות בחדות החל מילידי אמצע 1987. בדנמרק ובישראל הקפיצה בשכיחות האוטיזם התרחשה כ-5 שנים מאוחר יותר.
ב-1990 השימוש בחיסון אושר עבור תינוקות בני חודשיים, מה שיכול להסביר את המשך העליה בשכיחות האוטיזם. הסבר אפשרי נוסף לעליית השכיחות באמצע שנות ה-90 הוא השינוי בסוג חלבון הנשא של החיסון, שהפך אותו ליותר אימונוגני. אם החיסון נגד HiB מהווה טריגר לאוטיזם אזי הגדלת האימונוגניות שלו ושינוי [אתר קישור](https://he.wikipedia.org/wiki/אתר_קישור) יכולים לגרום לעליה בשכיחותו.
האישור של חיסון נגד פנאומוקוק בשנת 2000 יכול להסביר חלקית את המשך עליית שיער האוטיזם. ילדים שנולדו ב-1995 היו הראשונים שקיבלו את החיסון הזה. זה תואם את נתוני CDC לפיהם שיעור האוטיזם בשנים 1992-1994 לא השתנה, וב-1998 הוא עלה ב-57% לעומת ה-1994.
בדנמרק חיסון נגד HiB אושר כאמור ב-1993 ומיד לאחר מכן החל מבצע התחסנות רחב היקף של ילידי 1988 והלאה, מה שעולה בקנה אחד עם עליית שכיחות האוטיזם בילידי השנים האלה.
בישראל כמות הילדים הזכאים לקיצבת נכות בגלל אוטיזם לא השתנתה בין 1972 ל-1995. אך החל מ-1996 ועד 1998 הכמות שלהם עלתה פי 5, והעלייה הזאת יכולה להיות מוסברת ע"י ההיפותיזה הזאת. ב-2004, 11% מבין הילדים המקבלים קיצבת נכות נולדו ב-1985-89 (לפני אישור החיסון), 21.1% נולדו ב-1990-94 (תחילת התחסנות), ו-37% נולדו ב-1995-99 (מיד אחרי שהחיסון נכנס ללוח החיסונים).
יתכן והנוגדנים לפוליסכרידים לא רק משבשים את התפתחות מערכת העצבים בתינוקות אלא שהתופעה הזאת גם מחמירה ע"י תגובה חיסונית מתמשכת אל החיסונים המצומדים, מה שמפר את האיזון שהושג בתהליך האבולוציוני.
