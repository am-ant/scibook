---
title: "Supine and prone infant positioning: a winning combination"
analyst: amantonio
header: 'תוצאות הקמפיין "Back to sleep"'
article:
  type: article
  authors: Jones
  year: 2004
  journal: J Perinat Educ
  link: https://www.ncbi.nlm.nih.gov/pmc/articles/PMC1595182
  pubmed: PMC1595182
---

עד שנות התשעים, כמעט כל התינוקות בארה"ב הושכבו על הבטן. בשנת 1992 האקדמיה האמריקאית לרפואת ילדים התחילה להמליץ להורים להשכיב את התינוקות על הגב או על הצד, על מנת להקטין את הסיכון למוות בעריסה. משנת 1996 הם ממליצים להשכיב את הילדים על הגב בלבד. לפעמים, כאשר הפרקטיקה הרפואית משתנה, בתחומים אחרים קורות תופעות בלתי צפויות. כאשר תינוק ישן על הבטן, הוא גם נוטה לבלות יותר זמן בתנוחה זו בשעות הערות שלו. כאשר הוא מתעורר ונהיה לו משעמם, הוא לומד להרים את הזרועות ואת הראש. תינוק שישן על הגב לא רוכש את המיומנויות האלה באופן ספונטני. כאשר משכיבים אותו על הבטן, בשבילו זאת תנוחה לא נוחה ולכן הוא בוכה לעיתים תכופות. כתוצאה מכך ההורים מניחים שהתינוק לא אוהב את התנוחה הזאת ולא שמים אותו על הבטן.
**מיומנויות מוטוריות.** המגמה הבולטת הראשונה שנצפתה לאחר שיצאה ההמלצה להשכיב את התינוקות על הגב הייתה עיכוב ברכישת מיומנויות מוטוריות מוקדמות. תינוקות שישנים על הגב מתחילים להתהפך, להתיישב, לזחול ולעמוד, מאוחר יותר בהשוואה לאלה שישנים על הבטן.
**נסיגת כתפיים.** הידיים של תינוקות שישנים על הגב כל הזמן פונות החוצה. תינוקות מסוימים "נתקעים" במצב זה, וזה עלול להשפיע על המוטוריקה העדינה וכן על מיומנויות נוספות.
**טורטיקוליס (הפניית ראש לצד אחד)** נפוץ יותר בקרב ילדים שישנים על הגב. זה יכול עם הזמן לגרום לאסימטריה קלה של הפנים, תנועה מוגבלת של הצוואר, עיכוב בפיתוח שליטה ביציבה ומיקוד המבט בצד אחד.
**פלגיוצפליה (תסמונת "הראש השטוח").** לילדים שישנים על הגב יש סיכון מוגבר להשטחת הגולגולת. בין השנים 1992-1994 נצפו פי 6 יותר מקרים של פלגיוצפליה מאשר ב-13 השנים שקדמו לכן. ילדים עם פלגיוצפליה נוטים לפגר בהתפתחות קוגניטיבית ופסיכומוטורית. 40% מהם זקוקים לחינוך מיוחד בהשוואה ל-8% מקרב ילדים בלי פלגיוצפליה. פלגיוצפליה יכולה לגרום גם למנשך לא תקין, בעיות במפרק טמפורומנדיבולרי ופזילה.
מתואר מקרה על תינוקת שהושכבה על צד אחד בלבד מלידה ולא הושכבה על הבטן בזמן ערות מאחר והיא לא אהבה את זה. כתוצאה מכך היא פיתחה טורטיקוליס, פלגיוצפליה, מצח וגולגולת אסימטריים ועיכוב בהתפתחות מיומנויות מוטוריות.
המחבר מסכם שאף על פי כן, יש להשכיב את הילדים על הגב אך יש להשכיב אותם על הבטן במשך היום לפחות ל-15 דקות. עוד : [[1]](https://www.ncbi.nlm.nih.gov/pubmed/17272603)
נוסף לתופעות הנ"ל, שכיבה על הגב ואי בילוי מספיק זמן על הבטן [גורמים](https://www.ncbi.nlm.nih.gov/pubmed/21977487) גם לברכיצפליה (ראש קצר).
בקנדה [הופיעו](https://www.ncbi.nlm.nih.gov/pmc/articles/PMC2805995) מרפאות מיוחדות לפלגיוצפליה. לקראת 2013, פלגיוצפליה [נצפתה](https://www.ncbi.nlm.nih.gov/pubmed/23837184) בקרב כ-46% מכלל תינוקות בני 3 חודשים.
