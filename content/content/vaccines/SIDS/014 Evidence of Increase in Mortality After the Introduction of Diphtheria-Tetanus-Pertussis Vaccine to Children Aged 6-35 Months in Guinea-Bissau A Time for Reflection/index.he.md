---
title: "Evidence of Increase in Mortality After the Introduction of Diphtheria-Tetanus-Pertussis Vaccine to Children Aged 6-35 Months in Guinea-Bissau: A Time for Reflection?"
analyst: amantonio
article:
  type: article
  authors: Aaby
  year: 2018
  magazine: Front Public Health
  link: https://www.ncbi.nlm.nih.gov/pmc/articles/PMC5868131/
  pubmed: PMC5868131
countries:
- גינאה ביסאו
---

מטא-אנליזה של שלושה מחקרים שנערכו בגינאה ביסאו. בקרב המחוסנים בחיסון ה-DTP שיעור התמותה היה פי שניים מאשר בקרב הלא מחוסנים, בעיקר אצל בנות. בנוסף לכך, הילדים שלא חוסנו היו בדרך כלל חלשים מדי מכדי להתחסן ותזונתם הייתה גרועה יותר מאלה שחוסנו. הם חיו יותר בכפרים בהם שיעור התמותה היה גבוה יותר. לכן, לדבריהם של החוקרים, ההשפעה השלילית של החיסון שנמצאה במחקר נמוכה יותר מהמציאות.
אין אף מחקר פרוספקטיבי שמצא כי התחסנות בחיסון ה-DTP קשורה לירידה בתמותה. יתר על כן, במשך עשרים השנים האחרונות, כמה מחקרים גילו כי חיסון ה-DTP נקשר לעליה בתמותה, בעיקר בקרב בנות. עם זאת, דווקא הכיסוי החיסוני בשלוש מנות של החיסון הזה מזוהה כמדד העיקרי להצלחתה של תכנית החיסונים. בהתחשב בעובדה שכל המחקרים, כולל המחקר הזה, מעידים על שיעור תמותה מוגבר בעיקר אצל בנות, העמדה הזאת לא הגיונית בעליל. אנחנו צריכים להתחשב במדדים שמעידים באופן חיובי על הישרדותם של ילדים.
המומחים של ארגון הבריאות העולמי טוענים שהשפעתו השלילית של חיסון ה-DTP מוגזמת מאחר והמחקרים נערכו באזור בו הייתה חסינות עדר נגד שעלת ולכן יתרונותיו של החיסון לא באו לידי ביטוי. עם זאת, שעלת הייתה אנדמית לפני תחילת תוכנית החיסונים בגינאה ביסאו, ולמרות זאת, כל שלושת המחקרים הראו שיעור תמותה מוגבר הקשור ל-DTP.
