---
analyst: amantonio
---

השכבה של תינוק על הבטן [קשורה](https://www.ncbi.nlm.nih.gov/pubmed/1745639) לסיכון מוגבר פי 3-9 למוות בעריסה. חלק מההורים מאמינים שלתינוק לא נוח לישון על הגב, או ששנתו גרועה יותר בתנוחה זו. האקדמיה האמריקאית לרפואת ילדים [חולקת](https://www.ncbi.nlm.nih.gov/pubmed/27940805) על כך. אכן, ילדים שישנים על הבטן מתעוררים פחות מילדים שישנים על הגב, אבל זאת תופעה נורמלית שתינוק מתעורר לעיתים תכופות ואין זה אומר שאיכות שנתו גרועה. וגם אין זה אומר שיכולת התינוק לישון לפרקי זמן ממושכים תורמת לו מבחינה פיזיולוגית.
השכבת תינוק בחדר נפרד [מקושרת](https://www.ncbi.nlm.nih.gov/pmc/articles/PMC28288) לעליה של פי 10 בסיכון למוות בעריסה. שינה משותפת עם ההורים באותה מיטה (במיוחד על הספה) קשורה גם היא לעליה בסיכון למוות בעריסה פי עשר, אבל רק אם ההורים מעשנים או צורכים אלכוהול. הורים של 80-90% מהתינוקות שמתו בעריסה היו מעשנים.
בגדים חמים מדי ועטיפה מוגזמת [קשורים](https://www.ncbi.nlm.nih.gov/pubmed/8956988) לעליה של פי 18 לסיכון של מוות בעריסה. בחודשי החורף, הסיכון למוות בעריסה [גדל](https://www.ncbi.nlm.nih.gov/pubmed/8646093/). שמיכות וכריות גם נמצאו כמגבירות סיכון.
גורמי סיכון אחרים [כוללים](https://www.ncbi.nlm.nih.gov/pmc/articles/PMC1475900/) סמים, מין זכר של התינוק, רמה סוציו-אקונומית נמוכה, רמת השכלה נמוכה של ההורים ומשקל לידה נמוך.
