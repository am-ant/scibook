---
title: "Thimerosal: clinical, epidemiologic and biochemical studies"
analyst: amantonio
article:
  type: article
  authors: Geier
  year: 2015
  journal: Clin Chim Acta
  link: https://www.ncbi.nlm.nih.gov/pubmed/25708367
  pubmed: 25708367
---

כבר בשנת 1943 היה ידוע כי תימרוסל לא אידאלי כחומר משמר ומיקרואורגניזמים מצליחים לשרוד בריכוז שנמצא בשימוש בחיסונים (1:10,000).
בשנת 1982 [נצפו](https://www.ncbi.nlm.nih.gov/pubmed/3881728) התפרצויות של מורסות סטרפטקוקליות שהיו תוצאה של התחסנות ב-DTP. התברר שסטרפטקוק שורד בחיסון עם תימרוסל במשך שבועיים. במחקר אחר התברר כי תימרוסל אינו עומד בדרישות אירופאיות ליעילות אנטי מיקרוביאלית.
ב1999 האקדמיה האמריקאית לרפואת ילדים (AAP) [המליצה](https://www.ncbi.nlm.nih.gov/pubmed/10418806) להוציא את התימרוסל משימוש מאחר והכמות שלו בחיסונים עולה על המותר. בתחילת שנות ה-2000 נכנסו לשימוש יותר ויותר חיסונים שלא כללו תימרוסל. אם כך, היינו מצפים שהילדים יתחילו לקבל כמות פחותה ממנו. אך זה לא בדיוק מה שקרה. בפועל, משנת 2002 ה-CDC התחיל להמליץ על מתן חיסון שפעת לתינוקות, והחיסון המאושר היחיד שקיים נגד שפעת ומומלץ לתינוקות, מכיל תימרוסל. כמו כן, ה-CDC התחיל להמליץ על חיסון שפעת לנשים בהריון שגם הכיל תימרוסל. משנת 2010 תינוקות התחילו לקבל שתי מנות חיסון שפעת בשנת החיים הראשונה ולאחר מכן מנה אחת כל שנה. לכן, למרות שתימרוסל הוצא או כמעט הוצא משאר החיסונים, כמות הכספית שמגיעה מחיסונים לתינוקות משנת 2000 נשארה כמעט זהה ובמשך החיים הכפילה את עצמה. נוסף לכך, תימרוסל [נשאר](https://www.cdc.gov/vaccines/pubs/pinkbook/downloads/appendices/B/excipient-table-2.pdf) בחיסון אחד נגד מנינגקוק ובחיסון אחד נגד טטנוס ודיפתריה. כמעט בכל שאר המקומות בעולם, תימרוסל נשאר גם בחיסוני ילדים. בשנת 2012 AAP וארגון הבריאות העולמי [שכנעו](http://www.aappublications.org/content/early/2012/06/01/aapnews.20120601-1) את האו"ם לא לאסור על שימוש בכספית בחיסונים.
