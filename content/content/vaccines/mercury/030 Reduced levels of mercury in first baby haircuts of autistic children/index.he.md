---
title: "Reduced levels of mercury in first baby haircuts of autistic children"
analyst: amantonio
article:
  type: article
  authors: Holmes
  year: 2003
  magazine: Int J Toxicol
  link: https://www.ncbi.nlm.nih.gov/pubmed/12933322
  pubmed: 12933322
diseases:
- אוטיזם
---

החוקרים בדקו את רמות הכספית בשיער מתספורת ראשונה של ילדים שאובחנו על הספקטרום האוטיסטי. הם מצאו כי ריכוז הכספית בשיערם של אוטיסטים נמוך משמעותית מריכוז הכספית של ילדים בקבוצת הביקורת. (0.47 לעומת 6.63ppm)
אימהותיהם של הילדים האוטיסטים נחשפו להשפעה משמעותית גבוה יותר של כספית (באמצעות זריקות אנטי-די וסתימות אמלגם), מאשר אימהות של ילדים בקבוצת ביקורת. בקרב ילדים אוטיסטים - ככל שהתסמינים של אוטיזם היו חמורים יותר, כך ריכוז הכספית בשיער היה נמוך יותר. ריכוז הכספית בשיערם של ילדים בקבוצת ביקורת תאם לכמות סתימות אמלגם של אימהותיהם, צריכת דגים בזמן ההריון וכמות החיסונים שקיבלו. בקבוצת האוטיסטים לא היה מתאם כזה.
46% מאימהות של ילדים אוטיסטיים קיבלו זריקות אנטי די (Rho(D בהשוואה ל-9% בקרב קבוצת הביקורת. לאימהות של אוטיסטים היו גם יותר סתימות אמלגם (8.35 לעומת 6.6). ל-37% מאימהות של אוטיסטים היו עשר סתימות ויותר לעומת 18% בקבוצת הביקורת. החוקרים מסכמים כי התוצאות מאששות את ההיפותזה שאצל האוטיסטים הכספית מצטברת ברקמות ומתפנה בצורה פחות יעילה. העדר כספית בשיער ככל הנראה מעיד על הריכוז הנמוך שלה בדם שמזין את שורשי השיער, ורמתה הנמוכה בדם קשורה לכך שכספית נשארת בתאים, שם היא גורמת לנזק ביולוגי מרבי.
