---
analyst: amantonio
---

כמה מההורים שאיתם שוחחתי כל כך בטוחים בחשיבות החיסונים, שאף שהם יודעים שיש עדויות על פגיעות מחיסונים וחלק מהציבור חושב שהם לא בטוחים, לא מעוניינים לחקור את הנושא לעומק אלא מגנים בתוקפנות על עמדתם, מבלי שקראו בעצמם אפילו מחקר מדעי אחד. הם אינם מעוניינים לשמוע ולו מילה אחת על כך שייתכן וחיסונים מסויימים אולי לא מאוד יעילים, ולא ממש בטוחים, וזה הוכח במחקרים רבים. אפשר לשוחח איתם על כל נושא אחר, אבל ברגע שמתחילים לדבר על החיסונים הם כאילו מתחלפים. הם לא רוצים לשמוע שום נימוק וכמעט צועקים עד כמה חשוב לחסן את הילדים, ואיזו מתנה לאנושות החיסונים מהווים.
בהתחלה לא הבנתי איך זה ייתכן שאנשים כה נבונים ומושכלים הופכים לעיוורים באמונתם ולא רציונליים ברגע שמתחילים לדבר על הנושא המאוד מדעי הזה. לאחר מכן נראה לי שהבנתי. הם כולם כבר חיסנו את ילדיהם, וכמו רוב ההורים האחרים הם העבירו מעצמם את האחריות והאצילו את הסמכויות למומחים. בתת-מודע הם כנראה מבינים שאם יסתבר שהחיסונים אינם בלתי-מזיקים, אז הם כנראה סיכנו את בריאותם ואולי אפילו את חייהם של הילדים שלהם. מאוד קשה להפנים זאת. הרבה יותר קל לחשוב שכך הילד נולד. עם אלרגיות, עם עיכובים התפתחותיים, עם דלקות אוזניים חוזרות ונשנות, עם מחלה אוטואימונית כזאת או אחרת, או אפילו עם אוסף של מחלות כרוניות. קשה מאוד לחיות בידיעה שאת המחלות האלה הענקת לילדיך בעצמך על ידי האצלת סמכויות ואי לקיחת אחריות על ההחלטה הזו. לכן ההורים האלה, המגינים על החיסונים בקנאות אף שאינם יודעים עליהם דבר, בעצם מגינים על עצמם מפני דיסוננס קוגניטיבי רב עוצמה.
