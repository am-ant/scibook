---
analyst: amantonio
---

הדעה הרווחת היא שתופעות לוואי של החיסונים הן נדירות ביותר. אחת למאה אלף, או אולי אפילו אחת למיליון. זהו שקר. מכיוון שלא קיימים מחקרים באיכות סבירה, קשה מאוד להעריך את השכיחות האמיתית של תופעות הלוואי. אבל גם על פי ההערכות האופטימיות ביותר, תופעות לוואי חמורות מתרחשות בשכיחות גבוהה יותר מ-1 ל-50 (ראו פרק 5). מחצית (!) מהילדים בארה"ב [סובלים](https://www.ncbi.nlm.nih.gov/pubmed/21570014) לכל הפחות ממחלה כרונית אחת, והיחס שלהם ממשיך [לעלות](https://www.sciencedaily.com/releases/2016/04/160430100357.htm) בהתמדה. כמובן שלא כל המחלות האלה קשורות לחיסונים, אבל איך ניתן לדעת כמה מהן כן קשורות אם הנושא כלל לא נחקר?
אני אישית סבור שכולם סובלים מתופעות הלוואי מחיסונים. לרובנו הן לא ניתנות לאבחנה, אבל גם במקרים שכן, מעטים קושרים את התופעות האלה לחיסונים. ידוע למשל כי פגיעה מוחית היא אחת מתופעות לוואי נדירות אך אפשריות של חיסונים. אך לכמה מהילדים הפגיעה תהיה לא חמורה וכתוצאה ממנה הם יאבדו "רק" 10 נקודות במנת משכל, או שיהיו להם בעיות זכרון קלות, קושי מסוים בריכוז או בתקשורת?
האם יתכן שהפיכת [תופעת פלין](https://en.wikipedia.org/wiki/Flynn_effect) (הפיכת מגמת עליה מתמדת בתוצאות בחינות מנת משכל) היא תוצאה של הגידול החד בכמות מנות החיסון שהתרחש בעשורים האחרונים? אף אחד לא בדק את זה, אף שהשערה זו הגיונית למדי. הרי אם ניקח תינוק שמחסום דם-מוח שלו שטרם התגבש ונזריק לו חיסון שמכיל כספית או אלומיניום, המוכחים כנוירוטוקסינים, ושחלקם בהכרח יחדור למוח, האם לא הגיוני לצפות לכך שכל ילד כזה יסבול מתופעה כזו או אחרת? ואם נחזור על ההליך הזה כמה עשרות פעמים במשך השנים הראשונות לחייו, האם לא הגיוני להניח שהתופעה הזו תלך ותחמיר?
