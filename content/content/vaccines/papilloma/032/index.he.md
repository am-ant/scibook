---
analyst: amantonio
---

בניסויים הקליניים של שני החיסונים (גרדסיל וסרווריקס) השתמשו באלומיניום בתור פלצבו בקבוצת הביקורת. מכאן נובע שלא ניתן לעמוד מהם את הכמות האמיתית של תופעות הלוואי.
זהו [מסמך](http://www.fda.gov/downloads/BiologicsBloodVaccines/Vaccines/ApprovedProducts/UCM111274.pdf) שיצרנית גרדסיל Merck סיפקה ל-FDA לצורך רישוי החיסון. בניסויים הקליניים השתתפו 20,000 בנות. ל-75% מהמשתתפות, בגילאים 9 עד 26, התפרצה מחלה חדשה במשך שלוש שנים של הניסוי (עמוד 137). תחליטו אתם אם זה מעט או הרבה.
קבוצת ביקורת אחת קטנה קיבלה תמיסת מלח (saline) במקום אלומיניום. אבל למעשה, התמיסה הכילה את הרכיבים הנוספים של החיסון למעט האלומיניום: פוליסורבט 80 שכבר מוכר לנו, חלבון שמרים, בוראקס (בין היתר משמש כממיס שומנים ותוסף מזון שאסור לשימוש בארה"ב) וכן L-histidine שעליו נרחיב בהזדמנות אחרת.
קיום קבוצת הביקורת הזאת מאפשר ל-Merck להצהיר על כך שבניסויים קליניים נעשה שימוש גם בפלצבו "אינרטי". הרכיבים הנוספים של אותו הפלצבו האינרטי בדרך כלל מוצנעים. לא תוכלו למצוא את המידע הזה בעלון החיסון למשל. אבל אפשר למצוא אותם [כאן](https://www.ncbi.nlm.nih.gov/pubmed/17484215).
מה שכן, תוצאות הניסויים הקליניים של קבוצת הביקורת הזו אל מול הקבוצות האחרות לא מפורסמות. Merck מציגה את הכמות הכוללת של תופעות הלוואי החמורות רק בסיכום כולל של כל קבוצות הביקורת.
