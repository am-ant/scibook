---
title: "Death after Quadrivalent Human Papillomavirus (HPV) Vaccination: Causal or Coincidental?"
analyst: amantonio
article:
  type: article
  authors: Tomljenovic
  year: 2012
  magazine: Pharma Reg Affairs
  link: http://rescuepost.com/files/ltshaw-death-after-quadrivalent-hpv-vaccination-pharma-reg-affairs-2012.pdf
---

שתי בנות נפטרו אחרי חיסון פפילומה. אחת מהן נפטרה בגיל 19, חצי שנה אחרי שקיבלה את המנה השלישית של החיסון. השניה נפטרה בגיל 14, שבועיים אחרי המנה השניה. בנתיחות שלאחר מוות לא נתגלו פתלוגיות כלשהן. מחברי המאמר ניתחו דגימות של רקמות המוח של שתי הבנות ואבחנו בשני המקרים דלקת אוטואימונית של כלי הדם במוחן. הדלקת נגרמה ע"י נוגדנים לזן 16 של ה-HPV. כמו כן נמצאו חלקיקים דמויי-נגיף HPV-16L1 אשר נקשרו אל כלי הדם במוח.
הצטברות תאי מערכת החיסון ברקמות המוח יכולה להיגרם ע"י אחת מתוך שלושת הסיבות הבאות: 1) זיהום ישיר, 2) חבלה ו-3) גירוי יתר של המערכת החיסונית. מתוך התיקים הרפואיים ותוצאות הנתיחות נובע שרק הסיבה השלישית תקפה בשני המקרים.
המוח רגיש מאוד לשיבושים בהספקת דם (איסכמיה). לכן דלקת כרונית של כלי דם של מערכת העצבים מובילה במקרים רבים לנכות קבועה אם היא נותרת ללא טיפול. דלקת כרונית מסוג זה נחשבת למחלה נדירה. הסיבה לכך היא שמאוד קשה לאבחן אותה בגלל בעייתיות התסמינים. התסמינים כוללים כאבי ראש, ירידת לחץ דם אורתוסטטית, סחרחורות והתעלפויות, רעד, תחושת דקירה, חולשה, הפרעות קוגניטיביות ומוטוריות וכו'. שתי הבנות סבלו מרוב התסמינים האלה.
