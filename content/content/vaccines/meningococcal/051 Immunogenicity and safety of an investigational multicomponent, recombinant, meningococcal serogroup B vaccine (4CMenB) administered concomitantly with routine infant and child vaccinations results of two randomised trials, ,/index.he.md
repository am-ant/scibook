---
title: "Immunogenicity and safety of an investigational multicomponent, recombinant, meningococcal serogroup B vaccine (4CMenB) administered concomitantly with routine infant and child vaccinations: results of two randomised trials, , "
analyst: amantonio
article:
  type: article
  year: 2013
  magazine: Lancet
  link: https://www.ncbi.nlm.nih.gov/pubmed/23324563
  pubmed: 23324563
---

סיכום ניסוי קליני פאזה 3 לחיסון Bexsero. הניסוי עונה לזיהוי V72P13 (וניסוי המשך V72P13E1).
את הניסוי התחילו 3630 תינוקות בגיל חודשיים שמסיבה לחלוטין לא ברורה חולקו לשני תת-ניסויים: אחד למדידת אימונוגניות של החיסון (2627 משתתפים) והשני להערכת בטיחות (1003 משתתפים בלבד). בניסוי האימונוגניות 1968 תינוקות החלו לקבל את Bexsero יחד עם חיסוני השגרה הרגילים, והקבוצה השניה (659) קיבלו את חיסוני השגרה בלבד. למה הקבוצות לא היו שוות? איך נקבע לוח הזמנים למתן Bexsero? לא ברור.

לקראת סיום הניסוי הראשי נשרו 42 (2.14%) תינוקות מקבוצת ההתערבות מסיבות שלא פורטו (31 נשרו אחרי המנה השניה). בקבוצת "הבקרה" נשרו 7 תינוקות (המהווים 1.06% מהקבוצה). אפילו בלי לקרוא את פרק תופעות הלוואי, ניתן להבין כי החיסון Bexsero לבדו גורם לכמות תופעות לוואי חמורות הזהה לזו של כל חיסוני השגרה גם יחד.

בתת-ניסוי "בטיחות" הקבוצות חולקו באופן שווה, כשקבוצת ההתערבות מקבלת את Bexsero ואת חיסוני השגרה, ואילו קבוצת "הבקרה" מקבלת יחד עם חיסוני השגרה גם חיסון נגד מנינגוקוק C!!! באופן לא מפתיע הנשירה בשתי הקבוצות היתה זהה. באופן מפתיע יותר, הסיבה העיקרית לנשירה הייתה "accidental unmasking" – חשיפה לא מתוכננת של משטר החיסונים להורי המשתתפים. בלי הסיבה הזאת היינו מצפים לקבל שיעור נשירה של כ-2%, כמו בקבוצת ההתערבות של תת-הניסוי לאימונוגניות. אלא שנתון הנשירה עומד על 3.3%, ואם ניקח בחשבון אירועי "חשיפה לא מתוכננת", מגיעים ל-7.2% לא מבוטלים. מה שמצביע על משהו ממש לא טוב שקרה בתת-הניסוי הזה. (הסבר אפשרי יכול להסתתר בתוצאות מדידת אחידות בין אצוות החיסון – הנתונים של hSBA ממוצע יכולים ליפול ברמת סמך של 95% בטווח שבין 0.74 ל-1.33, הבדל של כמעט פי 2). על הבעייתיות של ניסוי הבטיחות (עבור החוקרים) מצביע גם הנתון הבא: בקבוצת התערבות של תת-ניסוי אימונוגניות, 1.4% מהמחוסנים נזקקו לטיפול רפואי אחרי החיסון, זאת לעומת 5.3% בקבוצת Bexsero בתת-ניסוי בטיחות. כמעט פי 4 יותר.

הנתונים האלה כמובן מאוד לא נוחים לעורכי הניסוי. אבל נמצא פתרון יצירתי גם לסוגיה הזו. החוקרים טענו כי "שיעור האירועים בשני תת-הניסויים הייתה דומה", ואיחדו את הנתונים משניהם לצורך ניתוח הבטיחות. ממצא בולט מתוך דיון על תופעות הלוואי (למעט הטיוח הרגיל ע"י "העלמות" של תופעות "לא קשורות לחיסון") הוא 3 מקרי מחלת קאוואסאקי (2 מקרים "מאומתים") מתוך 2480 מחוסנים בבקסרו. 0.12%, או 120 ל-100,000. מחלת קאוואסאקי היא דלקת כלי דם חריפה אשר נגרמת "מסיבה לא ברורה" (חיסונים מישהו?). 80% מהמקרים מתרחשים אצל ילדים מתחת לגיל 5 והמחלה שכיחה יותר בקרב בנים לעומת בנות (כמו גם "אוטיזם"). ללא טיפול, 25% מהילדים עלולים לפתח סיבוכים לבביים. סיבוך חמור של המחלה הוא מפרצת בעורקים הכליליים. שיעור התמותה של המחלה, עם טיפול, 0.2%. אחד ל-500.

כלומר החיסון עלול לגרום לשיעור התמותה של 0.24 ל-100,000 כתוצאה מקאוואסאקי, לעומת שיעור תמותה הצפוי ממנינגוקוק – 0.1 ל-100,000 (שיעור תחלואה במנינגוקוק B באירופה הוא הגבוה בעולם ועומד על 1 ל-100,000 ושיעור התמותה עומד על 10%).

בתקציר אנו קוראים שהחיסון "פורץ הדרך" הזה מציע פתרון "חדשני" לגורם "אחרון" האחראי לדלקות קרום המוח בתינוקות. כל כך הרבה שקרים במשפט אחד עוד לא ראיתי. ועוד על חיסון שעשוי להרוג פי 2.4 תינוקות מאשר החיידק שנגדו הוא פותח.

