---
analyst: amantonio
---

[זהו](https://www.fda.gov/downloads/BiologicsBloodVaccines/Vaccines/ApprovedProducts/UCM434748.pdf) סיכום של ה-FDA המאשר את החיסון לשימוש בארה"ב.
הטבלה 8A הנמצאת בעמוד 14 של אותו המסמך מפרטת את הבסיס המחקרי ששימש את ה-FDA לצורך מתן האישור. כל הניסויים הקליניים שבוצעו על החיסון הזה (כלומר, אלה שפתוחים לציבור הרחב). אם תתבוננו היטב במסמך של ה-FDA, תמצאו שם הרבה סימונים "(b)(4)" וקטעי טקסט חסרים. אלה הם הקטעים שיצרן החיסון GSK לא רוצה שהציבור יידע עליהם, וה-FDA צינזר אותם מהמסמך).
מדובר ברשימה של שישה ניסויים קליניים האמורים בין יתר הדברים לחקור גם את הבטיחות של החיסון. כל הניסויים מתייחסים לגילאי 10+.
[הניסוי הראשון](https://www.ncbi.nlm.nih.gov/pubmed/26232542) הוא השוואה בין שתי אצוות של אותו החיסון המיוצרות באתרים שונים. לא פלסבו ולא בטיחות.
[הניסוי שני](https://www.ncbi.nlm.nih.gov/pubmed/25145775) נדון בסעיף 37. רשימת ניגודי עניינים נכתבה ב-Fine Print והיא כאורך הגלות.
הניסוי הגדול ביותר [נערך](https://www.ncbi.nlm.nih.gov/pubmed/22260988) בצ'ילה ומצוין שנעשה בו שימוש בפלסבו. בדקנו. המילה "placebo" מוזכרת במאמר 50 פעמים. כולל במשפט: "Placebo syringes contained 1.5 mg Al(OH)3 in the histidine and saline buffer". הפלסבו הוא 1500 מק"ג של אלומיניום הידרוקסיד, בדיוק כמו בתכולה של החיסון. אם זה לא מספיק, אז המשתתפים חולקו ל-5 קבוצות כשרק קבוצה אחת קיבלה את ה-"פלסבו", והשאר – את החיסון במספר מנות ולו"ז שונים ולהשלמה – את אותו ה-"פלסיבו". שני משתתפים מתוך 1631 מתו במהלך הניסוי מסיבות לא מפורטות אך כמובן "לא קשורות לחיסון".
[עוד ניסוי](https://clinicaltrials.gov/ct2/show/results/NCT01272180) שבוצע בארבע קבוצות שכל אחת מהן קיבלה גרסאות וצירופים שונים של חיסוני מנינגוקוק C ו-ACWY.
[השימוש הראשון](https://www.tandfonline.com/doi/pdf/10.4161/hv.7.6.15482) של החיסון Bexsero בבני אדם. המדגם הוא 28 איש. שתי קבוצות בקרה (28 ו-14 משתתפים) קיבלו חיסוני מנינגוקוק אחרים, ככל הנראה אף הם נסיוניים. תקופת המעקב – 6 חודשים אחרי המנה האחרונה. אף אחד לא מת (או לפחות לא דיווחו).
[53 משתתפים](https://www.ncbi.nlm.nih.gov/pubmed/21177912), ללא קבוצות בקרה, קיבלו 3 מנות חיסון בקסרו. על פי הדיווח לא נרשמו תופעות לוואי חמורות, אם כי "מספר משתתפים לא השלימו את הניסוי עקב תופעות לוואי". 50 משתתפים השלימו את הניסוי, אישה אחת הרתה (בלי קשר לחיסון) ושני משתתפים סבלו מתופעות לוואי "לא קשורות לחיסון".

