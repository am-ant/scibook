---
analyst: amantonio
---

[זהו](https://www.ema.europa.eu/documents/assessment-report/bexsero-epar-public-assessment-report_en.pdf) סיכום של רשות התרופות האירופית EMA המאשר את החיסון לשימוש באירופה. הסעיף 2.4.1 של המסמך מכיל טבלה (לא ממוספרת) הדומה שטבלה 8A של מסמך FDA, רק שרשימת הניסויים הקליניים שהיא מכילה ארוכה יותר וכוללת את הניסויים שבוצעו בתינוקות החל מגיל חודשיים. היא כמובן מכילה חלק מהמחקרים שהוגשו גם ל-FDA (שלוש מתוך 6).

הטבלה ידידותית לקריאה. היא מפרטת את הגילאים ולו"ז מתן החיסון, את סוג הניסוי, את גודל המדגם ואפילו את החלוקה לקבוצות ומה קיבלה כל קבוצה, מה שחוסך לנו המון זמן בחיפוש ונבירה בתוך מאמרי סיכום לא רלוונטיים. עד כאן החדשות הטובות. החדשות הרעות הן שאף אחד מהניסויים אינו מבוקר פלסבו. בכל הניסויים למעט שניים נתנו לכל הקבוצות את אותם חיסוני בקסרו בשילובים שונים עם חיסונים אחרים ופרצטאמול, ובלו"זים שונים. בשני ניסויים (V72P12 ו-V72P13) הייתה קבוצת בקרה של קיבלה חיסוני שגרה.
עוד חדשות רעות – אף אחד מהניסויים אינו כפול סמיות. כולם ללא יוצא מן הכלל פתוחים לעורכי הניסוי. משמעות הדבר היא שבניסויים עם קבוצת בקרה שמקבלת חיסוני שגרה החוקרים מסוגלים לנהוג בתופעות לוואי כרצונם: לסווג אותן כ-"לא קשורות לחיסון", להוציא את המשתתפים מניתוח התוצאות בלי לדווח את הסיבה, "לאבד" אותם לצורך מעקב באמצע הניסוי ומה לא. ויש חשד יותר מסביר שזה מה שנעשה, על כך מעידה גם הטבלה 33 בפרק הבטיחות של המסמך של EMA. בה מוצגים נתונים שבקבוצה שקיבלה את בקסרו יחד עם חיסוני שגרה כמות תופעות לוואי חמורות הייתה נמוכה ב-25%-50% מאשר בקבוצה שקיבלה את חיסוני השגרה בלבד. לא הגיוני בעליל. וזה מחייב אותנו לקרוא את סיכומי הניסויים בצורה מאוד יסודית ובתשומת לב מירבית.

[זהו](https://www.ncbi.nlm.nih.gov/pubmed/22318278) המאמר שמסכם את תוצאותיו של הניסוי V72P12. הניסוי בוצע בתינוקות בני חודשיים (גיל לתחילת הניסוי). המשתתפים חולקו ל-4 קבוצות:
1) 621 תינוקות קיבלו את בקסרו יחד עם חיסוני שגרה בגילאי חודשיים, 4 ו-6 חודשים;
2) 625 תינוקות קיבלו את בקסרו באותו הלו"ז כשחיסוני השגרה נדחו בחודש (ניתנו ב-3, 5 ו-7 חודשים);
3) 315 קיבלו את בקסרו בלו"ז מואץ (2, 3, 4 חודשים) וחיסוני שגרה;
4) 310 קיבלו חיסוני שגרה בלבד.
תקופת מעקב: 5 חודשים אחרי מנת החיסון האחרונה.
המאמר פורסם בכתב העת JAMA, אך שטבלת הפירוט של תופעות הלוואי לא נכללה בו והמאמר שולח אותנו לעיין בטבלה נפרדת המפורסמת באתר כתב העת, ללא ציון הקישור. [ניתן](https://ama.silverchair-cdn.com/ama/content_public/journal/jama/22489/jwe20006_02_08_2012.pdf?Expires=1548668233&Signature=ZmO0JgkZ6WFlmvU6QmMfBkcm3b9Te5hVvXR1WlHi4IYxxfU01KoYlQWYzbtZhDjh2oehtZ1QzOZmR~2IlFDegiyPNXyIwf0pDot41GcvnuTE-WQKEHQAOGDe72sFpASSxANDH58AxCHqZFHIpr6345JHpKZSZuZwwiMjBjihtl9a7TGEIqH8KZZAjoxURTc5UJ7QSPHI4fBUEsJO~IEBZ92PmVoQ6QtojjhFzu5JpJ38-iiC9NphxJc27EUmsNMj79WDuc8r17WTJjrxoX~us5b35WbfXL1u1~64VdD7LeJQl4DaAc~7vANLvdim4QF0-pliMldmM8rdlt7to~K2hA__&Key-Pair-Id=APKAIE5G5CRDK6RD3PGA) למצוא את גם את הטבלה הזו, אם כי היא מתבררת כחסרת ערך – מכילה תופעות לוואי במשך שבוע אחד בלבד אחרי מתן החיסון ולא מפרטת תופעות חמורות כלל.
המסמך עצמו מדבר על 166 תופעות לוואי חמורות (שטיבן אינו מפורט!), שמתוכן רק 20 הוכרו כ-"ייתכן וקשורות לחיסון הניסיוני או לחיסוני השגרה". אלא שניתוח התופעות לפי קבוצות מנפץ את הטענה הזו לרסיסים. כי בקבוצות בהן ניתן הבקסרו עם חיסוני שגרה, השכיחות של תופעות הלוואי החמורות הייתה גבוהה ב-50% או יותר לעומת קבוצת הבקרה שקיבלה חיסוני שגרה בלבד (10% ו-9% מול 6%). כלומר 25 תופעות חמורות בקבוצה 1 ו-19 תופעות חמורות בקבוצה 2 קשורות לחיסון בקסרו ברמת סמך גבוהה, ולגבי שאר התופעות איננו יכולים לדעת כמה קשורות לחיסונים ומצופה מאיתנו (שוב) להאמין לחוקרים בצורה עיוורת.
אם נבחן את כמות הנושרים בכל קבוצה כתוצאה מתופעות לוואי (משתתפים שלא נכללו בניתוח התוצאות) לעומת תחילת הניסוי, אלה המספרים: קבוצה 1: 4; קבוצה 2: 7; קבוצה 3: 2 ; קבוצה 4 (בלי בקסרו): 0. בהחלט ניתן להתרשם שהמצב "קצת" שונה מהנתונים של אישור EMA. הניסוי התקיים ב-2008-2010. כמה ממשתתפי הניסוי מגל קבוצה מאובחנים כיום באוטיזם, פגיעות נוירולוגיות אחרות, מחלות אוטואימוניות וכרוניות? כנראה מעולם לא נדע.
