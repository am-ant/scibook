---
title: "WHO and the pandemic flu \"conspiracies\""
analyst: amantonio
article:
  type: article
  authors: Cohen
  year: 2010
  journal: BMJ
  link: http://www.bmj.com/content/340/bmj.c2912
humans:
- WHO: World Health Organization
---

בשנת 1999, אחרי התפרצות שפעת העופות בהונג קונג, ארגון הבריאות העולמי החל להתכונן למגיפה עולמית. והנה כעבור עשור, ב-11 ביוני 2009, מנכ"לית הארגון מרגרט צ'אן הכריזה, שהמגיפה העולמית סוף סוף החלה. ממשלות המדינות השונות הוציאו מיליארדי דולרים על רכש תכשירים אנטי-נגיפיים, כמו הטמיפלו ורלנזה. שנה לאחר מכן, כל המלאים האלה שוכבים במחסנים ללא כל שימוש, והמדינות מבטלות את החוזים עם ספקי החיסונים.
היועצים שכתבו את ההמלצות עבור ארגון הבריאות העולמי עבדו במקביל גם בחברות התרופות, וניגוד העניינים הזה לא פורסם. לפיכך חברות התרופות המליצו למדינות באמצעות ארגון הבריאות העולמי לרכוש מלאים עצומים של תרופות כדי להימנע מחוסרים בזמן המגיפה.
הרכב הועדה למצבי חירום של ארגון הבריאות העולמי הוא סוד כמוס. מרגרט צ'אן סירבה לספק דו"ח על ניגודי עניינים של אתם האנשים שמחברים את המלצות הארגון למדינות העולם.
חודשים בודדים לפני ההכרזה על המגיפה העולמית, האירגון שינה את הקריטריונים שעל פי הם ניתן היה להוציא את ההכרזה על המגיפה, וכעת לא נדרשו לשם כך הערכות תחלואה ותמותה.
לאירגון הבריאות העולמי לא היה שום ביסוס מדעי לחיזוי ששני מיליארד אנשים יחלו בשפעת החזירים. יותר מכך, האירגון לא עידכן את הערכתו אפילו בסיום עונת השפעת באוסטרליה ובניו זילנד, שם התחלואה עמדה על 1-2 אנשים מתוך 1000. כמו כן היו מעט מאוד נתונים על בטיחות ויעילות החיסונים.
ה-FDA לא היה מעוניין לאשר את רלנזה, כי בניסויים קליניים לא היה הבדל ביעילות בינה לבין פלסבו. אבל בסוף התכשיר קיבל את האישור "כדי שיהיה משהו בשוק למקרה ותהיה מגיפה של שפעת".
המאמר הזה מספר עוד לא מעט דברים מעניינים. BMJ, אחד מכתבי העת הרפואיים המובילים בעולם, מבצע תחקיר וכותב בגלוי על השחיתות המוחלטת של ארגון הבריאות העולמי. אם עד היום נותרו בכם ספקות לגבי השחיתות בארגון הזה, אחרי קריאת המאמר הזה הם יתנדפו.
