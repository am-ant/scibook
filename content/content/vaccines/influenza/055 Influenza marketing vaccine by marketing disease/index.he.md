---
title: "Influenza: marketing vaccine by marketing disease"
analyst: amantonio
article:
  type: article
  authors: Doshi
  year: 2013
  journal: BMJ
  link: http://www.bmj.com/content/346/bmj.f3037
  pubmed: 23682040
---

קידום מכירות של חיסוני שפעת הוא, נכון להיום, אחת מהאסטרטגיות היותר אגרסיביות של מערכת הבריאות הציבורית. לפני 20 שנה, בשנת 1990 היקף שוק חיסוני שפעת בארה"ב עמד על 32 מיליון מנות ואילו כיום היקפו עומד על 135 מיליון מנות. הגידול העצום הזה לא נגרם ע"י הביקוש אלא ע"י קמפיין שיווקי שמחדיר לתודעה את המסרים ששפעת היא מחלה קשה, שכולנו נתונים לסיכוני הסיבוכים, ושהחיסון בטוח ומציל חיים. מהבחינה הזאת, נראה שזה שלא מייצרים חיסונים עבור כל אחד מ-315 מיליון אזרחי ארה"ב – גובל בחוסר מוסריות. ובכל זאת אנשים בכל רחבי ארה"ב מאולצים להתחסן נגד שפעת. זה בולט במיוחד במוסדות הרפואיים, דווקא מהסיבה שלא כולם מוכנים להתחסן מרצונם החופשי, וכפיית החיסון היא השיטה היחידה להשגת כיסוי חיסוני גבוה.
בשנות ה-60 ה-CDC המליץ את החיסון רק לקשישים (גילאי 65 ומעלה). ב-1984 החלו לחסן גם את הסגל הרפואי, וב-1987 הוסיפו את מי שהתגורר באותו משק בית עם הקשישים. ב-1997 החלו לחסן נשים בשליש השני והשלישי של הריון. בשנת 2000 החלו לחסן בני 50 ומעלה. ב-2004 החלו לחסן נשים בשליש הראשון של הריון, ילדים בגילאי 6 חודשים עד שנתיים, ואת כל מי שבא איתם במגע. ב-2006 ההמלצה התרחבה לילדים מתחת לגיל 5 ולכל מי שבא איתם במגע. ב-2008 החלו לחסן את כל הילדים מתחת לגיל 18, וב-2010 את כל האוכלוסיה פרט לתינוקות מתחת לגיל 6 חודשים.
ה-CDC טוען שחיסון נגד שפעת מקטין תמותת קשישים מכל הסיבות ב-48%, זאת על סמך מחקר תצפיתי אחד שה-CDC עצמו מימן. אם זאת האמת, אזי החיסון נגד שפעת יכול להציל יותר אנשים ממוות מכל תרופה אחרת הקיימת עלי אדמות. אבל אם שפעת גורמת רק ל-5% מקרי המוות (וגם זה בעונת החורף בלבד), אזי החיסון נגדה לא מסוגל למנוע כמחצית ממקרי המוות.
אם המחקרים התצפיתיים אינם אמינים, אז אילו ראיות קיימות לכך שהחיסון מקטין את התמותה בקרב קשישים? באופן מעשי ראיות כאלה לא קיימות. נערך רק ניסוי קליני אקראי אחד בקשישים, לפני 20 שנה, והוא לא הראה הפחתה בתמותה. כלומר ה-CDC ממליץ על חיסון נגד שפעת למרות היעדר מוחלט של ניסויים קליניים המוכיחים את יעילותו. ההמלצה מתבססת אך ורק על סמך מדידת ריכוזי נוגדנים, אך שאין כל הוכחה לכך שהנוגדנים האלה גורמים להפחתת תחלואה. ומכיוון שנכון להיום החיסון מומלץ לכולם, ביצוע ניסוי קליני אקראי כבר "אינו מוסרי".
