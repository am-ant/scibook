---
title: "CDC Pinkbook Influenza"
analyst: amantonio
article:
  type: cdc
  link: https://www.cdc.gov/vaccines/pubs/pinkbook/flu.html
---

זני שפעת מחולקים לשלושה סוגים: C, B, A. סוג A מתחלק לתתי-סוגים לפי האנטיגנים של המגלוטינין (H) ונויראמינידאז (N). קיימים 18 זנים של תת-קבוצה H ו-9 זנים של תת-קבוצה N. הזנים הרלוונטיים לתחלואת בני אנוש הם H2, H1 ו-H3 (אנטיגנים שנצמדים לתאים) וכן הזנים N1 ו-N2 (אנטיגנים שחודרים לתאים).
זנים מסוג C לא גורמים למגפות. רוב המקרים הינם תת-קליניים (נעדרי תסמינים) והחיסונים לא מכילים אותם. זנים מסוג B גורמים למחלה קלה יותר מאשר זנים מסוג A.
החיסון בדרך כלל מכיל זן מכל אחד שלושה סוגי הנגיף: (A(H1N1), A(H3N2 ו-B. משנת 2013 זמינים חיסונים המכילים זן נוסף מסוג B. משנת 2003 זמינים גם חיסונים הניתנים בתרסיס דרך האף.
חיסונים מעונת 2017/2018 [הכילו](https://www.cdc.gov/flu/professionals/acip/index.htm) את הזנים הבאים: A/Hong Kong/4801/2014 (H3N2), A/Michigan/45/2015(H1N1)pdm09 וכן את B/Brisbane/60/2008. החיסון "המרובע" הכיל בנוסף גם את הזן B/Phuket/3073/2013.
הסימול (A/Hong Kong/4801/2014(H3N2 משמעותו שמדובר בנגיף מסוג (A(H3N2 מס' 4801 שבודד בהונג קונג בשנת 2014. הזנים שבחיסון לא מוחלפים מדי שנה. 3 מתוך 4 זני החיסון המרובע [לא השתנו](https://www.cdc.gov/flu/about/season/flu-season-2016-2017.htm) מהעונה הקודמת.
